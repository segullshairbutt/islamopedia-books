# باب ۷

﷽

## کتابِ سیرت رسول الله ﷺ

اس باب اور اس سے اگلے باب میں ہم رسول اللہ ﷺ کی ولادت، آپ کی حیات طیبہ، آپ کے غزوات اور سرایا (یعنی مشرکین کے مقابلے کے لیے کئی جگہ چھوٹے چھوٹے اسلامی لشکر ارسال فرمانا) آپ کی خدمت میں حاضر ہونے والے وفود آپ کے شمائل و فضائل اور آپ کی نبوت کے سلسلے میں دلائل کا ذکر کریں گے۔ تاہم ضروری ہے کہ اس سے قبل آپ کے نسب شریف و طیب اور اس کی اصل منیف کا ذکر کیا جائے جو حسب ذیل ہے:
اللہ تعالیٰ نے قرآن مجید میں ارشاد فرمایا:
”اس کو خدا ہی خوب جانتا ہے کہ (رسالت کا کون سا محل ہے اور) وہ اپنی پیغمبری کسے عنایت فرمائے“۔ (۱۲۴:۶)

قرآن مجید کی یہ آیہ شریفہ حضور نبی کریم ﷺ کے والد گرامی حضرت عبد اللہ کی حضرت آمنہ بنت وہب کے ساتھ شادی کے ضمن میں بطور حوالہ پیش کیے جانے کے بعد (ملاحظہ ہو صفحات سابقہ) یہاں دوبارہ اس لیے پیش کی گئی کہ روم کے بادشاہ ہرقل نے ابوسفیان سے آپؐ کے دیگر اوصاف کے بارے میں سوال کے ساتھ ان سے یہ بھی دریافت کیا تھا کہ آپ کے اور رسول اللہ ﷺ کے مابین نسباََ کیا رشتہ ہے تو ابوسفیان نے جواب دیا تھا کہ وہ (ﷺ) ہمارے ہم نسب ہیں اور ہم قوم بھی اور ہم دونوں کے آباؤ اجداد میں نبوت در سالت کا سلسلہ اب تک جاری چلا آیا ہے۔ (صلوات اللہ علیہم اجمعین)

ابوسفیان نے ہر قل سے یہ بھی کہا تھا کہ رسول اللہ علی ای بنی آدم کے سردار آدمؑ کے لیے دنیا و آخرت دونوں جگہ باعث فخر و مباہات ہیں، آپ کی کنیت ابوالقاسمؐ اور ابو ابراہیمؐ اور آپ کا نام نامی واسم گرامی محمدؐ اور احمدؐ ہے آپ کی ذات والا صفات وہ ہے جس سے کفر مٹ کر رہ گیا۔ آپؐ خاتم النبین  ہیں، آپؐ کے بعد سلسلہ نبوت ختم ہوا۔ روز قیامت ساری اولاد آدم آپ ہی کے مبارک قدموں میں آ کر ٹھہرے گی، آپ نبی رحمت ہیں، آپ نبی تو بہ ہیں، آپ فاتح میں آپ گلہ ویلین ہیں اور ان جملہ صفات عالیہ کے ساتھ ساتھ عبد اللہ یعنی خدا کے بندے بھی ہیں۔

بیہقی اور ان کے علاوہ بعض دوسرے علماء بھی یہ بیان کرتے ہیں کہ ابوسفیان نے ہرقل کے مندرجہ بالا سوال کے جواب میں آخر میں کہا تھا کہ رسول اللہ مایا تم کو اللہ تعالیٰ نے قرآن میں رسول نبی امین، شاہد مبشر نذیر داعی الی اللہ (یعنی اس کے حکم سے اس کی اطاعت کرنے والا) سراج منیر (روشن چراغ) روٴف و رحیم، مذکر (خدا کی کتاب پڑھ کر سنانے والا) فرمایا ہے اور یہ بھی فرمایا ہے کہ خدا نے انہیں(ﷺ) دنیا میں (اپنے بندوں کے لیے) رحمت و نعمت بنا کر بھیجا ہے۔

رسول اللہﷺ کے اسمائے گرامی کا تذکرہ ہم ان شاء اللہ آپ کی سیرت طیبہ کے بارے میں مختلف روایات پیش کرنے ے بعد حسب موقع تفصیل سے کریں گے۔

ویسے آنحضرت ﷺ کے اسمائے گرامی اکثر بڑے بڑے علماء و حفاظ نے ایک ہزار تک بتائے ہیں لیکن فقیہ کبیر ابوبکر ابن العربی مالکی نے جنہوں نے ترندی کی شرح لکھی ہے آپ کے اسمائے گرامی چونسٹھ بتائے ہیں۔ واللہ اعلم

حضور نبی کریم ﷺ عبد اللہ بن عبد المطلب کے فرزند تھے جو اپنے والد عبد المطلب کے سب سے چھوٹے بیٹے تھے جنہیں ذبیح ثانی اس لیے کہا جاتا ہے کہ جناب عبد المطلب نے ان کی قربانی دینی چاہی تھی لیکن پھر بطور فدیہ سو اونٹ قربان کر دیے تھے جس کا ذکر پہلے کیا جا چکا ہے حضور کو قریش کا حسین ترین آدمی کہا گیا ہے۔

زہری لکھتے ہیں کہ رسول اللہ علی ایم کے والد عبداللہ بھی اپنے بھائیوں حارث، زبیر، حمزہ، ضرار اور ابی طالب وغیرہ میں سب سے زیادہ خوب صورت تھے اور سخاوت میں بھی بہت مشہور تھے۔

حضور نبی کریم ﷺ کی پھوپھیوں ارویٰ، برہ اور عمیمہ وغیرہ کا ذکر ہم ان شاء اللہ آگے چل کر نام بنام حسبِ موقع تفصیل سے کریں گے۔

آنحضرت ﷺ کے دادا کے والد ہاشم ایک دفعہ بغرض تجارت کے سے شام گئے تھے تو راستے میں مدینے سے گزرتے ہوئے عمرو بن زید بن لبید بن حرام بن خداش بن خندف بن عدی بن نجار الخزرجي التجاری کے ہاں جو اپنی قوم کے سردار تھے ٹھہرے تھے اور محمد بن زید کی بیٹی سلمیٰ انکی شخصیت سے متاثر ہو کر ان کے ساتھ شادی کی خواہش ظاہر کی تھی لیکن اس کے باپ نے اس کی شادی کی شرط یہ رکھی تھی کہ وہ (ہاشم) سلمیٰ سے شادی کے بعد مدینے میں مستقل سکونت رکھیں گے۔

ہاشم نے عمرو بن زید کی یہ شرط منظور کر لی لیکن اس کے بعد اپنی طرف سے یہ شرط پیش کی کہ وہ اپنی بیوی سلمیٰ کو مکے لے جاتے رہیں گے جسے سلمی کے باپ نے منظور کر لیا لیکن اس پابندی کے ساتھ کہ سلمیٰ اگر حاملہ ہوئی تو اس کے بچے کی ولادت مدینے ہی میں ہوگی۔

اس فیصلے کے بعد ہاشم کے سے جو تجارتی سامان لائے تھے اسے لے کر شام چلے گئے اور وہاں سے واپسی پر مدینے آکر سلمیٰ سے شادی کر لی اور اسے لے کر مکے آگئے۔

اس کے بعد جب وہ دوبارہ مکے سے بغرض تجارت شام جانے لگے تو اس وقت سلمیٰ حاملہ تھی ۔ اس لیے ہاشم شرط کے مطابق انہیں مدینے میں چھوڑ کر شام چلے گئے۔

جب ہاشم سلمیٰ کو مدینے میں چھوڑ کر شام گئے ہوئے تھے تو ان کے پیچھے سلمیٰ کے بطن سے جو لڑکا پیدا ہوا اس کا نام اس کے ننہیال والوں نے شیبہ رکھا۔ اُدھر ہاشم قضائے الہٰی سے شام سے واپس آتے ہوئے غزہ میں انتقال کر گئے اوران کے بیٹے شیبہ اپنے ماموؤں کے پاس سات سال تک مدینے میں پرورش پاتے رہے لیکن ایک سال ایسا ہوا کہ جب شیبہ کے چچا مطلب بن عبد مناف شام سے کے واپس آتے ہوئے مدینے سے گزرے تو اپنے بھائی ہاشم کے لڑکے شیبہ کو چپ چپاتے اپنے ساتھ مکے لے آئے۔

جب مکے میں داخلے کے وقت قریش نے مطلب کے ساتھ سواری پر شیبہ کو بیٹھے دیکھا تو پوچھا: ”یہ تمہارے ساتھ کون ہے؟“ مطلب بولے: ”غلام“ اور بس اسی روز سے لوگ شیعہ کو عبدالمطلب کہنے لگے اور وہ ہمیشہ اس نام سے مشہور رہے۔

ایک دوسری مشہور روایت یہ ہے کہ عبدالمطلب کو قریش ان کے سر کی امتیازی حیثیت اور ان کی بزرگانہ شکل کی وجہ سے لڑکپن ہی میں شیبہ کہنے لگے تھے۔ تاہم وہ عبد المطلب ہی کے نام سے زیادہ مشہور ہوئے اور جب جیسا کہ پہلے بیان کیا جا چکا ہے عبد المطلب کی نشاندہی کے بعد زمزم کی دوبارہ کھدائی کی گئی اور ان کی نشاندہی درست ثابت ہوئی تو ان کی عزت و توقیر قریش میں اس درجہ بڑھی کہ نہ صرف زمزم سے خانہ کعبہ کے زائرین کو ہر سال پانی پلانے اور ان کی مہمان داری کی ذمہ داری انہی کے سپرد کی گئی بلکہ بیت اللہ کی تولیت بھی مستقل طور پر انہی کو سونپ دی گئی جو ہاشم سے پہلے ان کے والد عبد مناف کے پاس تھی اور عبد مناف کے مرنے کے بعد ہاشم کے حصے میں آئی تھی جو رسول اللہ ﷺ کی ولادت کے وقت بھی انہی کے پاس تھی۔
