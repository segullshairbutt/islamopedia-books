# باب3

## اللہ تعالیٰ کے ولدیت سے منزہ ہونے اور ظالموں کی طرف سے اس پر اس سب سے بڑے اتہام کا بیان

اللہ تعالیٰ نے قرآن مجید میں ارشاد فرمایا:
"اور کہتے ہیں کہ خدا بیٹا رکھتا ہے ۔ (ایسا کہنے والو یہ تو ) تم بری بات ( زبان پر) لائے ہو 'قریب ہے کہ اس (افترا) سے آسمان پھٹ پڑیں اور زمین شق ہو جائے اور پہاڑ پارہ پارہ ہو کر گر پڑیں۔ کہ انہوں نے خدا کے لیے بیٹا تجویز کیا۔ اور خدا کو شایاں نہیں کہ کسی کو بیٹا بنائے ۔ تمام شخص جو آسمانوں اور زمینوں میں ہیں' سب خدا کے رو برو بندے ہو کر آئیں گے' اس نے ان (سب) کو ( اپنے علم سے ) گھیر رکھا اور (ایک ایک کو ) شمار کر رکھا ہے اور سب قیامت کے دن اس کے سامنے اکیلے اکیلے حاضر ہوں گے " ۔ (۸۸:۱۹۔۹۵)
ان آیات شریفہ میں اللہ تعالیٰ نے صاف صاف ارشاد فرمایا ہے کہ اس قول سے کہ تم کسی کو خدا کا بیٹا ٹھہراؤ اور کوئی بری بات نہیں ہو سکتی کیونکہ خدا کو شایاں نہیں کہ وہ کسی کو بیٹا بنائے 'وہ تو ہر چیز کا خالق اور مالک ہے اور تمام مخلوقات اس کی محتاج ہے، اس کے سامنے سب کمترین میں زمین و آسمان تمام رہنے والے اس کے ادنیٰ بندے ہیں اور وہ ان کا پر ور دگار ہے 'اس کے علاوہ نہ کوئی ان کا معبود ہے نہ پر ور دگا ر ہے ۔
 ایک دوسری جگہ ارشاد ہوا کہ انسانوں نے اپنے ذہن سے خدا کے شریک جن تخلیق کر لیے اور ایک اختراع یہ کی کہ اپنے گمان میں بے سوچے سمجھے اس کے بیٹے اور بیٹیاں بنا ڈالیں جب کہ اس کی پاک ذات ان تمام باتوں سے منزہ۔ اس کی صفت" بديع السموات والارض"ہے تو اس کا بھلا کوئی بیٹا یا بیوی کیونکر ہو سکتے ہیں۔ اس نے ہر شے پیدا کی ہے اور ہر چیز کو جانتا ہے۔ خدا ہی تمہارا پروردگار ہے۔ اسی کی عبادت کرو کہ وہ ہرچیز کا ضامن ہے اسے کوئی آنکھ نہیں دیکھ سکتی جب کہ وہ سب نگاہوں کو دیکھتا ہے کہ وہ ہر چیز سے واقف' لطیف اور باخبر ہے۔ ( متعلقہ آیات قرآنی کی تفسیر )
ایک اور جگہ ارشاد ہوا:
"کہو کہ وہ (ذات پاک جس کا نام ) اللہ (ہے) ایک ہے۔ (وہ) معبود برحق جو بے نیاز ہے' نہ کسی کا باپ ہے اور نہ کسی کا بیٹا۔ اور کوئی اس کا ہمسر نہیں " ۔ (۴۱:۱۱۳)
 ان آیاتِ کریمہ میں بھی اللہ تعالیٰ نے صاف صاف فرمادیا اور اپنی ذات پاک کی تعئین کر دی کہ وہ ذات واحد ہے جس کی ذات کی کوئی نظیر ہے نہ صفات کی اور نہ اس کے افعال کی 'وہ بے نیاز (صمد) ہے یعنی اپنی ذات وصفات 'علم و حکمت اور رحمت میں مکمل ہے۔
ان آیات قرآنی سے یہ بھی ثابت ہوا کہ وہ "لم یدا" ہے یعنی اس کے والد کا کوئی و جود نہیں (ولم یولد) یعنی اس سے قبل کوئی چیزنہ تھی جس سے وہ پیدا ہوا ہو (ولم يكن له كفوا احد) یعنی اس کا کوئی عدیل و مثیل ہے نہ مساوی ۔ اسی ایک دلیل سے اس بات کی نفی ہوتی ہے کہ اس کا کوئی بیاا ہو سکتا ہے کیونکہ اس کے لیے دو اشیاء کا باہم متعادل و متقارب ہونا ضروری ہے اور اللہ تعالیٰ ان باتوں سے مبرا اور منزہ ہے اور کہیں بلند و برتر ۔
ان تمام مدلل ارشادات کے بعد اللہ تعالیٰ جل شانہ' نے اہل کتاب سے فرمایا :
"اے اہل کتاب اپنے دین ( کی بات) میں حد سے نہ بڑھو اور خدا کے بارے میں حق کے سوا کچھ نہ کہو ۔ مسیؑح (یعنی) مریمؑ کے بیٹے عیسیٰؑ ( نہ خدا تھے نہ خدا کے بیٹے بلکہ ) خدا کے رسول اور اس کا کلمہ (بشارت ) تھے جو اس نے مریم کی طرف بھیجا تھا اور اس کی طرف سے ایک روح تھے تو خدا اور اس کے رسولوں پر ایمان لاؤ۔ اور (یہ) نہ کہو ( کہ خدا) تین ( ہیں ۔ اس اعتقاد سے ) باز آؤ کہ یہ تمہارے حق میں بہتر ہے۔ خدا ہی معبود واحد ہے اور اس سے پاک ہے کہ اس کی اولاد ہو۔ جو کچھ آسمانوں میں اور جو کچھ زمین میں ہے سب اس کا ہے۔ اور خدا ہی کارساز کافی ہے ۔ مسیحؑ اس بات سے عار نہیں رکھتے کہ خدا کے بندے ہوں اور نہ مقرب فرشتے (عار رکھتے ہیں ) اور جو شخص خدا کا بندہ ہونے کو موجب عار سمجھے اور سرکشی کرے تو خدا سب کو اپنے پاس جمع کر لے گا۔ تو جو لوگ ایمان لائے اور نیک کام کرتے رہے وہ ان کو ان کا پورا بدلہ دے گا اور اپنے فضل سے کچھ زیادہ بھی عنایت کرے گا۔ اور جنہوں نے ( بندہ ہونے سے ) عارو انکار اور تکبر کیا ان کو وہ تکلیف دینے والا عذاب دے گا۔ اور یہ لوگ خدا کے سوا حامی و مددگار نہ پائیں گئے "۔ (۱۷۱:۴-۱۷۳)
ان آیات قرآنی میں جیسا کہ پہلے عرض کیا گیا 'اللہ تعالیٰ نے اہل کتاب یعنی نصاریٰ کو متنبہ کیا کہ وہ مسیؑح کو خدا کا بیٹا نہ سمجھیں کیونکہ ان کا نام عیسٰیؑ ہے اس لیے رکھا گیا کہ وہ بغیر باپ کے پیدا کیے گئے تھے 'وہ مریمؑ کے لیے اس کی طرف سے کلمہ بشارت اور روح تھے اور یہ کہ سارے انسان خدا کے بندے ہیں اور مسیؑح بھی خدا کے بندے تھے اور اس کے رسول بھی جنہیں خدا نے اپنے دوسرے بندوں کی ہدایت و اصلاح کے لیے اپنا پیغمبر بنا کر بھیجا تھا۔
 ان آیات کے آخر میں اللہ تعالیٰ نے وعید بھی دے دی کہ جو اس کے خلاف اعتقادر کھے گا یعنی میسحؑ کو خدا کا بیٹا مانے گا تو خدا جب قیامت میں اپنے سب بندوں کو اپنے روبرو حاضر کرے گا' ایسے لوگوں کو دردناک عذاب دے گا۔ اس کے علاوہ ایک اور جگہ ارشاد ہوا:
"عیسیٰؑ کا حال خدا کے نزدیک آدم کا سا ہے کہ اس نے (پہلے)میا سے ان کا قالب بنایا پھر فرمایا کہ (انسان) ہو جا تو
وہ (انسان)ہوگئے"۔ (۵۹:۳)
اسی طرح ایک اور جگہ ارشاد ہوا:
"اور یہ لوگ اس بات کے قائل ہیں کہ خدا اولا درکھتا ہے (نہیں) وہ پاک ہے۔ بلکہ جو کچھ آسمانوں اور زمین میں ہے سب اسی کا ہے اور سب اس کے فرمانبردار ہیں۔ وہی آسمانوں اور زمین کا پیدا کرنے والا ہے۔ جب کوئی کام کرنا چاہتاہے تو اس کو ارشاد فرما دیتا ہے کہ ہو جا تو وہ ہو جاتا ہے :۔ (۱۱۶:۲ ۱۱۷)
عذیر ومسیحؑ کو بالترتیب یہود و نصاریٰ کی طرف سے اللہ تعالیٰ کا (نعوذ بالله من ذالک) بیٹا ماننے کے بارے میں قرآن
مجید میں درج ذیل آیت بھی اُتری ہے:
"اور یہود کہتے ہیں کہ عذیر خدا کے بیٹے ہیں اور عیسائی کہتے ہیں کہ مسیح خدا کے بیٹے ہیں۔ یہ ان کے منہ کی باتیں ہیں ۔ پہلے کا فر بھی اسی طرح کی باتیں کہا کرتے تھے یہ بھی انہی کی ریس کرنے لگے ہیں۔ خدا ان کو ہلاک کرے یہ کہاں بہکے پھرتے ہیں"۔ (۳۰:۹)
 اس آیہ کریمہ میں جیسا کہ ظاہر ہے اللہ تعالیٰ نے یہود و نصاریٰ کا ذکر فرماتے ہوئے فرمایا کہ یہ دو ایسے فریق ہیں جو اپنی اپنی جگہ بالترتیب عذیر و مسحؑہ  کوخدا کا بیٹا مانتے ہیں اور ایک دوسرے کے عقیدے کی تردید کرتے ہیں حالانکہ دونوں گمراہ ہیں۔ یہ بھی ان پہلے کافروں کی راہ پر چل پڑے ہیں جو فرشتوں کو (نعوذ باللہ من ذالک) اللہ تعالیٰ کی بیٹیاں بنایا کرتے تھے اور کہتے تھے کہ اس نے جنات میں ایک مذکر و مؤنث جوڑا پیدا کر کے ان کے باہمی ملاپ سے فرشتے پیدا کیے۔ یہ صریحی گمراہی ہے اور خدا کے حق میں ان کی افترا پردازی ہے کہ یہ اپنے زعم باطل میں خدا کو ٹکڑوں میں تقسیم کرنا چاہتے ہیں جیسے قدیم فلاسفہ خدا کو اپنی عقلی دلیلوں سے عقل اول و عقل ثانی وغیرہ میں تقسیم کیا کرتے تھے حالانکہ یہ اپنی جگہ ان کی جہالت کی دلیل تھی۔ اللہ تعالیٰ ایک اور آیت قرآنی میں ان سے فرماتا ہے کہ "فَأْتُوا بِكِتَابِكُمْ إِن كُنتُمْ صَادِقِینَ یعنی" اگر تم سچے ہو تو اپنی اپنی آسمانی کتابوں سے اسےثابت کرو" ۔
قرآن کی سورۃ کہف کے اول میں اللہ تعالیٰ کا ارشاد ہے:
"سب تعریف خدا ہی کو ہے جس نے اپنے بندے ( محمد ؐ) پر یہ کتاب نازل کی اور اس میں کسی طرح کی کی  اور پیچیدگی نہ رکھی۔ ( بلکہ سیدھی اور سلیس اتاری ) تا کہ (لوگوں کو ) عذاب سخت سے جو اس کی طرف سے ( آنے والا) ہے ڈرائے اور مومنوں کو جو نیک عمل کرتے ہیں خوشخبری سنائے کہ ان کے لیے (ان کاموں کا ) نیک بدلا ( یعنی بہشت) ہے جس میں وہ ابد الآبادرہیں گے۔ اور ان لوگوں کو بھی ڈراتے جو کہتے ہیں کہ خدا نے (کسی کو) بیٹا بنالیا ہے ان کو اس بات کا کوئی علم نہیں اور نہ ان کے باپ دادا ہی کو تھا۔ یہ بڑی سخت بات ہے جو ان کے منہ سے نکلتی ہے ( اور کچھ شک نہیں کہ ) یہ جو کچھ کہتے ہیں محض جھوٹ ہے "۔ (۵۱۸)
اسی طرح اللہ تعالیٰ نے یہود و نصاریٰ کو جو اس گمراہی میں مبتلا رہے تھے ان کے اس بد عقیدہ سے ڈرایا اور قرآن مجید میں کئی جگہ ارشاد فرمایا ہے کہ اگر وہ اپنی اس بد عقیدگی اور گمراہی سے باز نہ آئے تو انہیں سخت عذاب کا سامنا کرنا پڑے گا۔ اس کے علاوہ جیسا کہ امام احمدؒ سے مروی ہے رسول اللہﷺ نے ارشاد فرمایا کہ جب آپؐ نے اللہ تعالیٰ سے اپنی بخشش کے لیے دعا کی تو اللہ تعالیٰ نے ارشاد فرمایا کہ آپ کی اُمت میں کا ہر فر د مشرکین کے سوا بخشا جائے گا اور اپنے نیک اعمال کی بناء پر جنت میں جائے گا۔

PAGE 67 ALSO MISSED

"میری تو آنکھیں ہی نہیں ہیں اس لیے میں اس مال کو دیکھ سکتا ہوں نہ اٹھا کر لے جا سکتا ہوں"۔
حضرت عیسٰیؑ نے فرمایا:
"کیوں نہیں تم تو میری طرح دیکھ سکتے ہو" ۔
اور اسی وقت اس نا بینا دہقان کی آنکھیں روشن ہو گئیں ۔
حضرت عیسیٰ علیہ السلام سے اس زمانے میں ایسی متعدد کرامات کا ظہور ہوا جس سے عام لوگوں میں آپ کی قدر ومنزلت بڑھ گئی اور آپ ہر دلعزیز ہو گئے حالانکہ وہ اس وقت صغیرسن ہی تھے ۔
 حضرت عیسیٰؑ کی مذکورہ بالا کرامت کے بعد وہ دہقان اور اس کی اولا د عزت کی زندگی بسر کرنے لگے اور مالدار بھی ہو گئے تو انہوں نے ایک روز لوگوں کی بڑی شان دار دعوت کی اور کھانے کے ساتھ شراب کے کئی مرتبان یا خم بھی رکھے تھے کیونکہ ان دنوں وہاں شراب نوشی کا عام رواج تھا لیکن جب ان مرتبانوں کو یکے بعد دیگرے کھولا گیا تو ان میں سے ایک قطرہ شراب بھی نہ نکلی ۔ یہ دیکھ کر اس دہقان اور اس کے بیٹوں کو بہت دکھ ہوا۔ تا ہم جب حضرت عیسیٰؑ نے ان مرتبانوں کے نزدیک سے گزر کر اس دہقان اور اس کے لڑکوں کو دوبارہ انہیں دیکھنے کا اشارہ کیا تو وہ یہ دیکھ کر حیران رہ گئے کہ ان میں سے ہر مرتبان یا خم میں سے ان سڑے ہوئے کھیروں کی سخت بدبو آ رہی تھی جن سے وہ شراب تیار کی گئی تھی ۔
 اس واقعے کے بعد دونوں ماں بیٹے یعنی حضرت عیسیٰؑ اور ان والدہ ماجدہ حضرت مریم علیہا السلام مصر سے بیت المقدس واپس آگئے ۔
 اسحاق بن بشر سے مروی ہے کہ لڑکپن میں بھی حضرت عیسیٰؑ جب کبھی سورج' چاند یا کسی بہتے ہوئے دریا یا بلند پہاڑ کو
دیکھتے تو فورا اللہ تعالیٰ کی شان میں کلمات تجمیدان کی زبان مبارک پر آجاتے تھے۔
 اسحاق بن بشر 'مقاتل' ضحاک اور ابن عباس رضی اللہ عنہ کے حوالے سے بیان کرتے ہیں کہ جب حضرت عیسیٰؑ کو سات سال کی عمر میں پڑھنے کے لیے مکتب میں بٹھایا گیا تو وہ بڑی سے بڑی علمی کتاب پر ایک نظر ڈال کر اسے ایک طرف رکھ دیتےتھے۔
بار بار یہ دیکھ کر ایک روز ان کے معلم نے ان سے کہا:
"تم ان کتابوں کو اس طرح ایک نظر دیکھ کر رکھ دیتے ہو جیسے یہ سب کتا ہیں تمہیں ازبر ہیں حالانکہ ابھی تو تمہیں ابجد کےمعنی بھی معلوم نہیں"۔
معلم کی یہ بات سن کر حضرت عیسیٰؑ بولے :
"وہ تو آپ کو معلوم نہیں"۔
ان کی یہ بات عجیب بات سن کر معلم نے طنز آ کہا :
"تو آپ ان کے معانی بتا دیجیے"۔
حضرت عیسیٰؑ نے معلم سے فرمایا:
"پھر آپ اپنی مسند پر مجھے بیٹھنے دیجیے اور خود میری طرح میرے سامنے بیٹھئے تو میں ان کے معانی آپ کو بتاؤں
گا''۔
جب معلم نے ان کی اس بات کو مضحکہ خیر سمجھ کر اپنی مسندان کے لیے خالی کر دی اور ان کے سامنے شاگردوں کی طرح زانوئے ادب تہ کر کے بیٹھ گیا اور بولا :
"اب فرمائیے"۔
حضرت عیسیٰؑ نے فرمایا :
"الف کے معنی ہیں الا اللہ ( یعنی خدا کے سوا کوئی معبود نہیں) ''ب" سے مراد ہے بہا اللہ ( یعنی اللہ کی شان ) اور "ج"کا مطلب ہے بہجتہ اللہ اور اس کا جمال"۔
حضرت عیسیٰؑ کی زبان سے اس صغرسنی میں ابجد کے یہ معانی سن کر ان کا معلم انگشت بدنداں رہ گیا کیونکہ اس نے ابجد کے یہ معانی اپنی زندگی میں صرف انہی کی زبان سے سنے تھے۔
اسحاق بن بشر اس روایت کے آخر میں کہتے ہیں کہ ایک روز حضرت عثمان رضی اللہ عنہ نے آنحضرت ﷺ سے حضرت عیسیٰؑ کے اس واقعے کے بارے میں سوال کیا تھا تو آپؐ نے اس موضوع پر کافی طویل گفتگو فرمائی تھی ۔ تاہم یہ حدیث
متنازعہ ہے۔
عبد اللہ بن عمررضی اللہ عنہ سے مروی ہے کہ حضرت عیسیٰؑ لڑکپن میں اپنے ہم سبق لڑکوں کے ساتھ کھیلتے کھیلتے ان سے الگ الگ کہتے کہ :
"جاؤ آج تمہاری ماں نے تمہارے کھانے کے لیے فلاں چیز پکائی ہے"۔
اور جب وہ لڑکے اپنے اپنے گھروں میں جا کر اپنی اپنی ماؤں سے کھانے کے لیے وہی چیز مانگتے تو وہ ان سے پوچھتیں :
"یہ بات تمہیں کس نے بتائی ہے؟"۔
جب وہ ان سے کہتے :
"عیٰؑ   نے"۔
تو وہ حیران رہ جاتیں کیونکہ ان کے گھروں میں الگ الگ وہی چیز یں پکی ہوتی تھیں ۔
پھر وہ عورتیں حضرت عیسیٰؑ کے پاس جاتیں تو وہ وہاں سے غائب تھے یہ دیکھ کر وہ اپنے اپنے لڑکوں سے کہتیں :
"تم اس لڑکے کے ساتھ نہ کھیلا کرو۔ نہ جانے وہ تمہیں اور کیا الا بلا سکھا دے گا"۔
 اسقٰڑ بن بشر بیان کرتے ہیں کہ ان سے ادریںل نے اپنے دادا وہب بن منبہ کے حوالے سے بیان کیا کہ جب حضرت عیسیٰؑ  کی عمر تیرہ سال ہوئی تو اللہ تعالیٰ نے انہیں ان کی اس وقت کی قیام گاہ سے بیت ایلیا جانے کا حکم دیا جس میں یقیناً حکمت یہ تھی کہ وہاں ان پر بہت سے عجائبات الایماََ ظاہر ہونے لگے تھے جن میں مستقبل بینی بھی شامل تھی اور اسی وجہ سے بنی اسرائیل انہیں حیرت سے دیکھنے لگے تھے اور ان کی والدہ حضرت مریم علیہا السلام کو یہ خوف ہوا تھا کہ کہیں ان کی قوم ان کے بیٹے کی ان عجیب و غریب باتوں کو سن کر اس کی دشمن نہ بن جائے۔ چنانچہ وہ اپنے ماموں کے بیٹے یوسف بن یعقوب نجار کے پاس پہنچیں اور ان سے وہ سب باتیں بیان کیں تو وہ ان دونوں ماں بیٹوں کو گدھے پر بٹھا کر ایلیا کی طرف روانہ ہو گئے ۔ جہاں ان پر انجیل نازل ہوئی اور و ہیں انہیں اللہ تعالیٰ کی طرف سے تو ریت کا علم ہوا۔
 اسی روایت میں بیان کیا گیا ہے کہ ایلیا ہی میں انہیں مُردوں کو زندہ کرنے اور لاعلاج مریضوں کو صحت بخشنے کے معجزات اللہ تعالیٰ کی طرف سے عطا ہوئے ۔ اور اسی زمانے سے انہوں نے اپنی قوم کو دعوت حق دینی شروع کی اور لوگ ان کے پاس جوق در جوق آنے لگے۔

## چار آسمانی کتابوں کے نزول اور ان کے اوقاتِ نزول کا بیان

ابو زرعہ دمشقی کہتے ہیں کہ ان سے عبداللہ بن صالح اور معاویہ بن صالح نے جیسا کہ بیان کیا اس کے مطابق توریت حضرت موسیٰ علیہ السلام پر ماہِ رمضان المبارک کی چھ راتیں گزرنے کے بعد نازل ہوئی۔ زبور حضرت داؤدؑ پر ماہ رمضان المبارک کی بارہ راتیں گزرنے کے بعد نازل ہوئی' انجیل حضرت عیسیٰ بن مریمؑ پر ماہِ رمضان المبارک کی اٹھارہ راتیں گزرنے کے بعد نازل ہوئی اور قرآن حضرت محمد صلی اللہ علیہ وسلم پر ماہِ رمضان المبارک کی چوبیس راتیں گزرنے کے بعد نازل ہوا اور ان چاروں آسمانی کتابوں کے نزول کے درمیانی فصل کی ترتیب یہ ہے کہ زبور تورات کے چارسو چوراسی سال بعد نازل ہوئی ۔ انجیل زبور کے ایک ہزار پچاس سال بعد نازل ہوئی اورقرآن مجید انجیل مقدس کے بعد ماہِ رمضان المبارک کی مذکورہ بالا تاریخ کو نازل ہوا۔
 ہم نے قرآن مجید کے نزول کی تاریخ کے بارے میں ارشاد باری تعالیٰ:
"شَهُرُ رَمَضَانَ الَّذِي أُنْزِلَ فِيهِ الْقُرْآنُ "
 کی تفسیر بیان کرتے ہوئے وضاحت کی ہے جب کہ نزول انجیل کی مذکورہ بالا تاریخ متعد دا حادیث واردہ سے ثابت ہے ۔ 
ابن جریر اپنی کتاب تاریخ میں لکھتے ہیں کہ حضرت عیسیٰؑ پر نزول انجیل کا آغاز رمضان المبارک کی مذکورہ بالا تاریخ کو ہوا جب ان کی عمر تسی سال تھی اور اس کا نزول ان پر اس وقت ختم ہو گیا جب ان کے دشمنوں نے اپنے نزدیک انہیں صلیب پر لٹکایااور اللہ تعالیٰ نے انہیں (زندہ) آسمان پر اٹھا لیا۔ اس وقت حضرت عیسیٰؑ کی عمر تینتیس سال تھی۔
اس موضوع پر ہم آگے چل کر ان شاء اللہ تعالیٰ تفصیلی گفتگو کریں گے ۔
اسحٰق بن بشر بیان کرتے ہیں کہ انہیں سعید بن ابی عروبہ نے قتادہ مقاتل' عبد الرحمٰن بن آدم اور ابو ہر یر ہ رضی اللہ عنہ کے حوالے سے بتایا کہ اللہ تعالیٰ نے حضرت عیسیٰؑ سے' جیسا کہ انجیل میں مذکور ہے' وحی کے ذریعہ فرمایا تھا کہ اس نے انہیں ایک پاک باکرہ ( کنواری) کے بطن سے بے باپ کے پیدا کیا ہے اور اس سے قبل کبھی ایسا نہیں کیا تھا اور انہیں تمام بشری مخلوق میں سے نزول انجیل کے لیے بطور خاص منتخب فرمایا ہے لہٰذا انہیں چاہیے کہ وہ انجیل میں نازل شدہ اس کے تمام ہدایات و احکام کی سریانیہ کے جملہ علاقوں میں تبلیغ کریں۔
اسقٰو بن بشر کی اسی روایت میں مذکورہ بالا حوالوں سے مزید بیان کرتے ہیں کہ حضرت عیسیٰؑ انتہائی خوش قامت اور حسین و جمیل شخص تھے 'ان کا چہرہ ہمہ وقت چاند کی طرح روشن رہتا تھا اور ان کے بالوں بلکہ تمام جسم سے مشک کی خوشبو آتی تھی وہ جس طرف سے گزرتے اس راستے میں دور دور تک مشک کی خوشبو پھیل جاتی تھی۔ ان کے جسم پر سینے کے مٹھی بھر بالوں کے سوا کسی اور جگہ بال نہیں تھے۔ ان کی گردن سے قدموں تک سیال چاندی کی طرح ایک رو بہتی نظر آتی تھی ۔
اسحٰق بن بشر انجیل مقدس کے حوالے سے مزید بیان کرتے ہیں کہ اللہ تعالیٰ نے عیسیٰؑ سے یہ بھی فرمایا تھا کہ میں ان پرایمان لانے والوں کے لیے طوبیٰ کا سلام ہوں اور ان کا نکاح آسمان پر ہوگا۔

## شجر طوبیٰ کی وضاحت

حضرت عیسیٰؑ نے اللہ تعالیٰ سے (آسمان پر ) عرض کیا:
"یارب طوبیٰ کیا ہے؟"
اللہ تعالیٰ نے فرمایا کہ:
"یہ ایک درخت کا پودا ہے جےم خود میں نے لگایا ہے اس کی جڑ جنت میں ہے' اس کی سیرابی جنت کی نہر تیما  سے ہوتی ہے۔ اس کی خنکی کا فور کی خیدا ہے' اس کی خوراک زنجبیل (ادرک) ہے 'اس کی خوشبو مشک کی خوشبو ہے' جو اس کا مشروب پی لے اسے پھر بہتر سے بہتر مشروب کی تمنا نہ ہوگی"۔
حضرت عیسیٰؑ نے عرض کیا :
"یا رب مجھے اس کا مشروب پلا"۔
اللہ تعالیٰ نے فرمایا:
"اس کا مشروب انبیاء پر حرام ہے جب تک وہ نبی ( یعنی نبی آخر الزماں و خاتم النبیینﷺ)اور اس کی امت اس مشروب کونہ پی لے"۔
 اس سے قبل حضرت عیسیٰؑ نے اللہ تعالیٰ سے دعا کی تھی کہ وہ ان کے نزدیک ہو جائے تو اللہ تعالیٰ نے فرمایا تھا کہ میں تمہیں زمین سے آسمان پر اٹھا کر اپنی قربت سے سرفراز کروں گا، پھر تمہیں آخری زمانے میں زمین پر بھیجوں گا تا کہ تم زمین پرفتنہ دجال سے اس نبی کی امت کی حفاظت کرو' تمہیں (صبح کی ) نماز کے وقت زمین پر بھیجا جائے گا۔
حضرت عیسیٰؑ نے اللہ تعالیٰ سے عرض کیا تھا کہ
" مجھے اس نبی کی امت کا ایک فرد بنا کر زمین پر بھیج دینا"۔
اللہ تعالیٰ نے فرمایا تھا کہ وہ امت مرحومہ ہے اور اس کا نبی آخری نبی ہوگا۔اس لیے کہ تم نبی کی حیثیت سے دوبارہ زمین پرنہ جا سکو گے۔
ایسی متعدد روایات کتبِ تواریخ میں بکھری پڑی ہیں جنہیں ہم نے یہاں بخوفِ طوالت پیش نہیں کیا۔

## خبر مائدہ کا ذکر

اللہ تعالیٰ نے قرآن مجید میں ارشاد فرمایا:
"(وہ قصہ بھی یاد کرو) جب حواریوں نے کہا کہ اے عیسیٰ ابن مریم! کیا تمہارا پروردگا ر ایسا کر سکتا ہے کہ ہم پر آسمان سے ( طعام کا) خوان نازل کرے؟ انہوں نے کہا کہ اگر ایمان رکھتے ہو تو خدا سے ڈرو۔ وہ بولے کہ ہماری خواہش ہے کہ ہم اس میں سے کھا ئیں اور ہمارے دل تسلی پائیں۔ اور ہم جان لیں کہ تم نے ہم سے سچ کہا ہے اور ہم اس (خوان کے نزول ) پر گواہ رہیں (تب) عیسیٰ بن مریم علیہ السلام نے دعا کی کہ اے ہمارے پروردگار! ہم پر آسمان سے خوان نازل فرما کہ ہمارے لیے (وہ دن )عید قرار پائے یعنی ہمارے اگلوں اور پچھلوں (سب) کے لیے ۔ اور وہ تیری طرف سے نشانی ہو اور ہمیں رزق دے تو بہتر رزق دینے والا ہے خدا نے فرمایا میں تم پر ضرور خوان نازل فرماؤں گا لیکن جو اس کے بعد تم میں سے کفر کرے گا تو اسے ایسا عذاب دوں گا کہ اہل عالم میں سے کسی کو ایسا عذاب نہ دوں گا"۔ (۱۲:۵-۱۵)
ہم نے سورۃ مائدہ کی تفسیر کرتے ہوئے اپنی کتاب تفسیر میں ابن عباس 'سلمان فارسی اور عمار بن یاسررضی اللہ عنہ وغیرہ کے حوالے سے قرآن مجید کی اس سورۃ مبارکہ کی تشریح و وضاحت کے سلسلے میں جتنی متعلقہ روایات مل سکتی تھیں سب جمع کر دی ہیں جن سب کا مضمون یہ ہے کہ عیسیٰؑ نے اپنے حواریوں کو تیس روزے رکھنے کا حکم دیا تھا تو انہوں نے وہ روزے رکھنے سے قبل ان سے عرض کیا تھا کہ وہ اللہ تعالیٰ سے دعا فرمائیں کہ وہ ان کے لیے آسمان سے کھانے کا خوان اتارے تا کہ ان کے قلب مطمئن ہو جائیں کہ اللہ تعالیٰ نے ان کے روزے قبول فرما لیے ہیں اور وہ اسی خوان سے روزے افطار کیا کریں اور آخر میں اس کی خوشی منائیں اور اس روز عید منا کر اس دن کو اپنے لیے عید کا دن مقرر کر لیں۔ لیکن حضرت عیسیٰؑ کو یہ اندیشہ تھا کہ اگر وہ روزے پورے نہ کر سکے تو نہ اللہ تعالیٰ کا صرف شکر ہی ادا نہ کر سکیں گے بلکہ ان شرائط کو بھی پورا نہ کر سکیں گے جو اس خوان کے آسمان سے نزول کی شرط تھی یعنی اگر وہ اپنے عہد پر قائم نہ رہ سکے تو یقینا اللہ تعالیٰ کے ارشاد کے مطابق بڑے سخت عذاب کے مستحق قرار پائیں گے۔ تاہم جب تمام حواریوں نے اپنے عہد کے پورے کرنے کا عیسیٰؑ کو یقین دلایا تو انہوں نے اللہ تعالیٰ سے دعا کی اور آسمان سے ہر روز لذیذ کھانوں اور فواکہات کے خوان اترنے شروع ہوئے تو حضرت عیسیٰؑ نے اللہ تعالیٰ کے اس خوان کرم میں سب کو شرکت کی دعوت دے دی۔ وہ بولے کہ پہلے آپ کھائیے تو انہوں نے فرمایا کہ آپ لوگوں نے اس کی خواہش کی تھی تو پہلے انہی کو کھانا چاہیے لیکن پھر ان کے اصرار پر انہوں نے اس میں سے پہلے کچھ کھا لیا۔
 پھر نوبت یہاں تک پہنچی کہ ہر روز سات ہزار آدمی اس کھانے میں شریک ہونے لگے ۔ کیونکہ وہ لوگ بھی ان میں مل گئے جو آسمان سے اس خوان کے اترنے کو صرف ایک مذاق سمجھتے تھے ۔آخر کار اللہ تعالیٰ نے عیسیٰؑ کو حکم دیا کہ وہ اللہ کی طرف سےاس خوان نعمت میں صرف فقراء و مساکین کوشریک کیا کریں۔ اس حکم کی تعمیل پر لوگ عیسیٰؑ سے ناخوش ہو کر انہیں برا بھلا کہنے پر اتر آئے تو اس کے بعد اللہ تعالیٰ کی طرف سے یہ سلسلہ بند کر دیا گیا۔
اس سے قبل وہب بن منبہ کے بیان کے مطابق حضرت عیسیٰؑ نے بنی اسرائیل کے ان جھگڑالو نام نہاد عالموں کو مخاطب کر کے فرمایا تھا کہ :
"اے علمائے سو! کیا تم یہ چاہتے ہو کہ تم تو جنت کے لذائذ سے متمتع ہوتے رہو لیکن فقراء ومساکین کو اس میں گھنےو تک نہ دو"۔
اس قبیل کی روایات بے شمار ہیں جن میں سے ابن عسا کرنے کچھ ثقہ روایات انتخاب کر کے پیش کی ہیں اور ہم نے بھی انہیں بطور اختیار یہاں پیش کر دیا ہے۔
PAGE NO 75 IS MISSED
جب اس داؤد بن نور کے حکم پر عیسٰیؑ  کو سولی دینے کے لیے اس گھر سے باہر نکال کرنے جایا جانے لگا اس وقت جمعہ کا دن گزر کر ہفتے (سنیچر ) کی رات شروع ہو چکی تھی۔
بہر کیف جیسی کہ خدا کی مرضی تھی عیسٰیؑ کے ساتھیوں میں سے جو وہاں حاضر تھے ایک شخص کی صورت ان کے مشابہ کر دی گئی اور جو سپاہی انہیں مصلوب کرنے کے لیے صلیب تک لے جانے کے لیے آئے تھے وہ اس شخص کو عیسیٰؑ  سمجھ کر اپنے ساتھ لے گئے جب کہ اللہ تعالیٰ نے انہیں اس گھر کے ایک روشندان سے نکال کر آسمان کی طرف اٹھا لیا اور انہیں اس طرح باہر جاتے اس گھر کے لوگوں نے دیکھا مگر ان کے اور دوسرے یہودیوں کے علاوہ بہت سے نصرانیوں نے بھی مذکورہ بالا حاکم کے خوف سے اس بات کی گواہی دی کہ واقعی عیسٰؑی کو سولی دے دی گئی اور اس کی وجہ یہ بتائی گئی کہ وہ (خدانخواستہ ) لوگوں کو اپنی باتوں سے گمراہ کر رہے تھے (نعوذ باللہ من ذالک) جب کہ یہ بات خود اپنی جگہ انتہائی گمراہ کن تھی جس کے بارے میں اللہ تعالیٰ نے قرآن مجید کی مندرجہ بالا آیات میں ارشاد فرمایا کہ:
"اہل کتاب ( یہ گمراہی چھوڑ کر ) ان ( عیسٰیؑ) کی موت سے قبل ان پر ایمان لے آ ئیں گے یعنی جب انہیں اللہ تعالیٰ دوبارہ زمین پر اس لیے اتارے گا کہ وہ اہل ایمان کو دجال مردود کی' جو محؑن  ہونے کا جھوٹا دعویٰ کرے گا' گمراہ کن ہاتوں سے بچانے کے لیے اس کے خلاف جہاد کریں۔ (یہ وضاحت عیسٰیؑ کے آسمان کی طرف اٹھائے جانے کے ذکر کے ساتھ مختلف کتابوں میں پائی جاتی ہے) اس کے علاوہ ان کتابوں میں یہ بھی لکھا ہے کہ عیسٰؑی جب دوبارہ زمین پر تشریف لائیں گے تو وہ دجال کے خلاف جہاد کرتے ہوئے خنزیروں کو ہلاک کرنے کا حکم دیں گے اور اس زمانے کے عام لوگوں کو دین اسلام کی پیروی کا حکم دیں گے اور خود بھی ان کا مذہب وہی ہوگا جس کی تبلیغ کے لیے اللہ تعالیٰ ان کے بعد اپنے آخری نبی یعنی رسول عربی محمدﷺ کو مبعوث فرمائے گا۔ تاہم آپؐ کے زمانے میں اور اس کے بعد بھی یہود و نصاریٰ اب تک اسی غلط فہمی میں مبتلا ہیں کہ عیسٰؑی کو سولی دی گئی تھی۔ اس کے علاوہ وہ آج تک بہت سے دوسرے غلط اور گمراہ کن عقائد رکھتے اور ان کے صحیح ہونے کا دعویٰ کرتے ہیں۔

## عیسیٰؑ کے اوصاف اور شمائل و فضائل کا ذکر

اس سے قبل وہ قرآنی آیات پیش کی جاچکی ہیں جن میں اللہ تعالیٰ نےعیسیٰؑ کا ذکر فرمایا ہے۔
کہا جاتا ہے کہ عیسٰیؑ نے واقعی اپنے زمانے میں مسیحائی فرمائی ہے، انہوں نے نہ صرف معذور لوگوں کو صحت بخشی بلکہ مردے تک زندہ کر دیئے۔ اس کے علاوہ انہوں نے اپنے دورِ نبوت میں گمراہ لوگوں کو راہِ راست پر لانے کی کوشش کی اور جو لوگ ان کی ہدایات پر عمل کرنے لگے وہ ان لوگوں کے لیے در حقیقت مسیحا ثابت ہوئے ۔
ایسی متعدد احادیث ہیں جن میں عیسیٰؑ کی خصوصیات بیان کی گئی ہیں مثلا یہ کہ شیطان ہر نومولود کو اکثر چھوتا ہے لیکن اس نے عیسیٰؑ کے قریب آنے کی جرات نہیں کی اور صرف در پردہ یہ کہتا رہا کہ وہ بے باپ کے بیٹے ہیں' یہ گویا انہیں اور ان کی والدہ ماجدہ حضرت مریم علیہا السلام کا طعنہ تھا ۔
اس کے علاوہ عمیر بن ہانی سے یہ اسناد مروی ہے کہ آنحضرتؐ نے فرمایا کہ جس شخص نے اللہ تعالیٰ کو وحدہ لاشریک مانااور اس کی گواہی دی کہ محمدﷺ اللہ کے بندے اور اس کے رسول ہیں' دوزخ و جنت اور حشر و نشر کو تسلیم کیا نیز اس نے یہ بھی گواہی دی کہ عیسیٰؑ بھی اللہ تعالیٰ کے بندے اور اس کے نبی تھے' اللہ تعالیٰ نے حضرت مریم علیہا السلام کے بطن سے پیدا کرنے کے لیے اپنے کلمے اور روح کو سبا ٹھہرایا تھا تو ایسا شخص جنت کا مستحق ہے اور اپنے اعمال صالح کی بنیاد پر ضرور جنت میں جائے گا۔
 اس حدیث نبوی کو بخاریؒ نے بھی روایت کیا ہے اور یہ الفاظ بخاری و مسلم دونوں کے ہیں ۔
حدیث اسریٰ میں جن جن انبیاء علیھم السلام سے آنحضرت ﷺ کے ملنے اور ان کے شمائل بیان فرمانے کا ذکر ہے وہیں یہ بھی ذکر ہے کہ آنحضرتﷺ نے جب انہیں دیکھا تو آپ کو ایسا محسوس ہوا جیسے وہ ابھی غسل کر کے آئے ہوں کیونکہ ان کے بالوں سے پانی کے قطرے ٹپک رہے تھے اور ان کا جسم اطلس کی طرح چمک رہا تھا۔ حسن وغیرہ سے بحوالہ ابو ہریرہ رضی اللہ عنہ جو حدیث مروی ہے اس میں بتایا گیا ہے کہ آنحضرتﷺ نے فرمایا کہ:
"ایک شخص نے چوری کی لیکن جب اس سے عییٰؑو نے پوچھا :"کیا تو نے چوری کی ؟"۔
تو وہ بولا:"خدا کی قسم میں نے چوری نہیں کی"۔
اس سے یہ سن کر عیسیٰؑ نے فرمایا :
"تو اللہ تعالیٰ پر ایمان رکھتے ہوئے بھی میری آنکھوں کو جھٹلا رہا ہے"۔
اس حدیث سے ثابت ہوتا ہے کہ عیسیٰؑ کو یقین تھا کہ جوشخص اللہ تعالیٰ پر ایمان رکھتا ہے وہ کبھی جھوٹ نہیں بول سکتا۔
ایسی متعدد احادیث سے عیسیٰ علیہ السلام کے اوصاف اور شمائل و فضائل پر تفصیلی روشنی پڑتی ہے۔

## بیت لحم اور القمامہ کی تعمیر

بادشاہ قسطنطین نے مولدمسیحؑ پر بیت لحم اور اس کی ماں ہیلا نہ نے وہیں القمامہ کی تعمیرات کی تھیں جب کہ قسطنطین یہودیوں کے سامنے اپنے آپ کو بطور مسیح پیش کرتا تھا یعنی انہیں بتا تا تھا کہ عیسیٰ (علیہ السلام) نے جنہیں سولی دی گئی تھی اس کی شکل میں دوبارہ جنم لیا ہے۔اس طرح اس نے ارتکابِ کفر کے علاوہ اس کے احکام و قوانین بھی وضع کیے تھے جن میں کتاب عیقی یعنی تو ریت سے انکار بھی شامل تھا۔ اس نے بہت سی حرام چیزوں کو حلال کر دیا تھا جیسے سور کا گوشت ۔
وہ مشرق کی طرف منہ کر کے نماز پڑھتا تھا اور اس نے دوسروں کو بھی یہی حکم دے رکھا تھا۔ جب کہ اس سے قبل بنی اسرائیل کے جملہ انبیاء صحرہ بیت المقدس کی طرف منہ کر کے نماز پڑھتے رہے تھے اور نبی آخر الزماں حضرت محمدﷺ نے بھی ہجرت کے بعد مدینے میں سولہ یا سترہ مہینوں تک مسجد اقصیٰ ہی کی طرف منہ کر کے نماز پڑھی تھی جس کے بعد بحکم خدا انہوں نے نماز میں ابراہیم علی السلام کے تعمیر کردہ بیت اللہ کی طرف رخ کیا تھا۔
قسطنطین ہی نے کنسیاؤں یعنی عبادت گاہوں کو مصور کرنا شروع کیا تھا اور یہ عقیدہ ایجاد کیا تھا اور لوگوں کو بتایا تھا کہ وہ تصاویر ان کے بچوں اور عورتوں کی محافظ ہیں۔
اس نے عیسائیوں میں یہ عقیدہ عام کیا تھا کہ عیسیٰؑ خدا کے بیٹے اور اس کے جو ہر نور میں شریک ہیں۔خدا کی روح نے حضرت مریم علیہا السلام کے بطن میں بحیثیت روح القدس حلول کر کے جسد خا کی اختیار کیا تھا ۔ لہٰذا (نعوذ باللہ ) یہ تینوں یعنی خدا'خدا کے بیٹے عیسیٰؑ اور روح القدس تینوں واجب التعظیم اور معبود و مسجود ہیں ۔ حالانکہ یہ کفر بدترین کفر ہے۔
نعوذ بالله من ذالك.

## ذکر ذی القرنین

ذی القرنین کے بارے میں قرآن مجید میں یوں ذکر فرمایا ہے:
"اور تم سے ذی القرنین کے بارے میں پوچھتے ہیں۔کہہ دو کہ میں ان کا کسی قدر حال تمہیں پڑھ کر سناتا ہوں، ہم نے اس کو زمین میں بڑی دسترس دی تھی اورہرطرح کا سامان عطا کیا تھا' تو اس نے (سفر کا) ایک سامان کیا یہاں تک کہ جب سورج کےغروب ہونے کی جگہ پہنچا تو اسے ایسا پایا کہ ایک کیچڑ کی ندی میں ڈوب رہا ہے اور اس ( ندی) کے پاس ایک قوم دیکھی' ہم نے کہا ذوالقرنین!تم ان کو خواہ تکلیف دو خواہ(ان کے بارے میں)بھلائی اختیار کرو (دونوں باتوں کی تم کو قدرت ہے 'ذوالقرنین نے کہا کہ جو ( ظلم و بدکرداری سے) ظلم کرے گا اسے ہم عذاب دیں گے پھر (جب) وہ اپنے پروردگار کی طرف لوٹایا جائے گا تو وہ بھی اسے برا عذاب دے گا۔اور جو ایمان لائے گا اور عمل نیک کرے گا اس کے لیے بہت اچھا بدلہ ہے' اور ہم اپنے معاملے میں (اس پر کسی قسم کی سختی نہیں کریں گے بلکہ)اس سے نرم بات کہیں گے، پھر اس نے ایک اور سامان (سفر کا) کیا یہاں تک کہ سورج کے طلوع ہونے کے مقام پر پہنچا تو دیکھا کہ وہ ایسے لوگوں پر طلوع کرتا ہے جس کے لیے ہم نے سورج کے اس طرف کوئی اوٹ نہیں بنائی تھی حقیقت حال( یوں تھی اور جو کچھ اس کے پاس تھا ہم کو سب کی خبر تھی ، پھر اس نے ایک اور سامان کیا یہاں تک کہ دو دیواروں کے درمیان پہنچا' تو دیکھا کہ ان کے اس طرف بھی کچھ لوگ ہیں کہ بات کو سمجھ نہیں سکتے، ان لوگوں نے کہا کہ ذوالقرنین ! یا جوج اور ماجوج زمین میں فساد کرتے رہتے ہیں۔ بھلا ہم آپ کے لیے خرچ ( کا انتظام) کردیں کہ آپ ہمارے درمیان دیوار کھینچ دیں، ذوالقرنین نے کہا کہ خرچ کا جو مقدور خدا نے مجھے بخشا ہے وہ بہت اچھا ہے۔ تم مجھے قوت بازو سے مدد دو۔ میں تمہارے اور ان کے درمیان ایک مضبوط اوٹ بنا دوں گا۔ تم لوہے کے ( بڑے بڑے ) تختے لاؤ چنانچہ کام جاری کر دیا گیا) یہاں تک کہ جب اس نے دونوں پہاڑوں کے درمیان ( کا حصہ ) برابر کر دیا اور کہا کہ (اب ا سے ) دھونکو ۔ یہاں تک کہ جب اس کو (دھونک دھونک کر آگ کر دیا تو کہا کہ (اب) میرے پاس تانبا لاؤ کہ اس پر پکھلا کر ڈال دوں' پھر ان میں یہ قدرت نہ رہی کہ اس پر چڑھ سکیں اور نہ یہ طاقت رہی کہ اس میں نقب لگا سکیں ۔' بولا کہ یہ میرے پر وردگار کی مہربانی ہے' جب میرے پروردگار کا وعدہ آ پہنچے گا تو اس کو( ڈھا کر) ہموار کر دے گا ۔ اور میرے پروردگار کا وعدہ سچا ہے" ۔ (۸۴:۱۸-۹۸)

اللہ تعالیٰ نے جن ذوالقرنین کا ذکر فرمایا ہے وہ یہی تھی جنہیں اللہ تعالیٰ نے ان کے زمانے میں عدل و انصاف کے لیے مخصوص فرمایا تھا، انہوں نے مشرق سے مغرب تک کا سفر کیا اور جہاں بھی گئے وہاں صاحبِ حاجت لوگوں کی مدد کی اور ہر جگہ کامیاب رہے۔
 دوسرے جہاں جہاں ذوالقرنین کا ذکر آیا ہے یعنی جن کتابوں میں ان کے بارے میں معلومات فراہم کی گئی ہیں ان میں بتایا گیا ہے کہ وہ ایک عادل اور ہداردخلائق بادشاہ تھے انہوں نے مشرق سے مغرب تک سفر کر کے جگہ جگہ مظلوموں کا ساتھ د یا اور ظالموں کو ان کے ظلم کی سزا دی ۔
 کہا گیا ہے کہ وہ نبی تھے اور یہ بھی کیا گیا ہے کہ وہ رسول تھے لیکن جس روایت میں انہیں فرشتہ باسیا گیا ہے، بری عجیب ، غریب روایت ہے اور اس پر اعتماد نہیں کیا جا سکتا۔ 
امیر المومنین حضرت عمر رضی اللہ عنہ کے حوالے سے بیان کیا گیا کہ ان سے ایک شخص آکر ملا جوانہیں ذ والقر نین کہہ کر خطاب کر رہا تھا ۔ اس پر حضرت عمر رضی اللہ عنہ نے اس سے فرمایا کہ تم عجیب لوگ ہو کہ جس شخص کو چاہتے ہو نبی بنا دیتے ہو' تم کسی کو نبی' کسی کو رسول اور کسی کو فرشتہ بتانے لگتے ہو۔ حضرت عمر رضی اللہ عنہ کی یہ گفتگو بڑی سنجیدہ تھی جس سے ظاہر ہوا کہ وہ ذوالقرنین کو نبی کی حیثیت سے جانتے تھے۔
نبی کریمﷺ سے یہ ارشاد منسوب ہے کہ آپؐ نے فرمایا تھا کہ ذوالقرنین نبی تھے یا نہیں لیکن یہ روایت موضوع اور نا قابل یقین اور نا قابل اعتبار ہے۔
اس بارے میں مؤرخین میں باہم اختلاف پایا جاتا ہے کہ ان کی وجہ تسمیہ کیا تھی۔ کسی نے بتایا ہے کہ ان کے سر کے دو حصے الگ الگ نظر آتے تھے اس لیے ان کا یہ نام پڑا۔ کچھ دوسرے لوگ کہتے ہیں کہ انہوں نے مشرق و مغرب کی جائے اقتران دیکھی تھی اس لیے وہ اس نام سے مشہور ہو گئے۔یہ بھی کہا جاتا ہے کہ وہ مشرق و مغرب کے درمیانی علاقوں کے بادشاہ تھے' اس لیے وہ اس نام سے مشہور ہوئے ۔یہ آخری قول زہری کا ہے۔حسن بصریؒ کہتے ہیں کہ ان کے دونوں ابرؤوں کا دو خمدار گیسوا حاطہ کیے ہوئے تھے' اس لیے انہیں ذوالقرنین کے نام سے پکارا جانے لگا تھا۔
عبداللہ بن بشر کا اس بارے میں قول یہ ہے کہ انہوں نے ایک جابر بادشاہ کو بددعا دی تھی جس نے ان کا ایک ابرو مکے سے یا کسی اور طرح پھاڑ ڈالا تھا اور جب انہوں نے دوبارہ اسے بددعا دی تو اس نے ان کے دوسرے ابرو کے ساتھ بھی یہی سلوک کیا جس کی وجہ سے ان کے دونوں ابر و بیچ سے دو حصوں میں بٹ کر الگ الگ نظر آنے لگے تھے اس لیے انہیں ذوالقرنین کہا جانے لگا تھا لیکن حضرت علی رضی اللہ عنہ کا یہ قول مشہور ہے کہ ذوالقرنین ایک نبی تھے جو اپنی قوم کو ہدایات دیا کرتے تھے لیکن ان کے کچھ مخالفین اور دشمنوں نے ان کی کنپٹی پر ضرب لگائی تھی جس سے وہ وفات پاگئے لیکن اللہ تعالیٰ نے انہیں اپنی قدرت سے دوبارہ زندہ کر دیا تھا۔ تاہم ان کے انہی دشمنوں نے ان پر حملہ کر کے ان کی دوسری کنیٹی بھی پھاڑ دی جس سے وہ پھر وفات پاگئے ۔ اس لیے انہیں ذوالقرنین یعنی دو زمانوں والا یا دو زندگیوں والا آدمی کہا جاتا ہے۔
یہی روایت شعبہ القاسم بن ابی بزہ نے ابی طفیل کے حوالے سے بیان کرتے ہوئے بتایا ہے کہ یہ ارشاد حضرت علی رضی اللہ عنہ کا ہے۔
بہر کیف ان کے نام ذوالقرنین کے بارے میں مختلف روایات ہیں۔ زبیر بن بکار ابن عباس رضی اللہ عنہ کے حوالے سے بیان کرتے ہیں کہ ان کا نام عبداللہ بن ضحاک بن معد تھا لیکن بعض روایات میں ان کا اصل نام مصعب بن عبد اللہ بن قنان بن منصور بن عبد اللہ بن آذربن عون بن بنت مالک بن زید بن کہلان بن سبا بن قحطان بنایا گیا ہے۔
ایک حدیث میں انہیں حمیری قبیلے سے بتایا گیا ہے اور یہ بھی بتایا گیا ہے کہ ذ والقرنین ایک دانش مند اور فیلسوف تھے اس لیے انہیں ان کی غیر معمولی ذہانت و ذکاوت کی وجہ سے ذی القرنین کے نام سے یاد کیا جاتا تھا۔
حمیری قبیلے کے ایک شخص نے اپنے ایک شعر میں اپنا جدا مجد بتایا ہے اور اس بات پر فخر کیا ہے۔ وہ شعر یہ ہے:
قد كان ذالقرنين حدى مسلما ملكا تدين لہ ملوک و تحشد
 سہیلی بیان کرتے ہیں اور ویسے بھی کہا جاتا ہے کہ اس کا نام مرزبان بن مرز بہ تھا اور ابن ہشام بھی یہی کہتے ہیں لیکن بعض لوگ یہ کہتے ہیں کہ اس بادشاہ کا نام صعب بن ذی مرائد تھا جب کہ کچھ لوگ کہتے ہیں کہ اس کا نام افرید ون تھا جس نے ضحاک کو قتل کیا تھا اور ایک جگہ اسے (قیاساََ) ایاد بن مصعب ذوالقرنین ملک الخافقین اذن القلینی بھی کہا گیا ہے۔ اور اس کی عمر ایک ہزار سال بتائی گئی ہے۔
دار قطنی اور ابن ماکولا نے اس کا نام ہرسس بتاتے ہوئے یہ بھی بتایا ہے کہ اسے ہرویس بن قیطون بن رومی بن لنطی ابن کشلو خین بن یونان بن یافث بن نوح بھی کہا جاتا تھا۔ واللہ اعلم
اسحٰق بن بشر نے سعید بن بشیر اورقتادہ کے حوالے سے بیان کیا ہے کہ در حقیقت ذوالقرنین سکندر رومی تھا جس کا باپ روم کا پہلا قیصر (بادشاہ) تھا اور وہ سام بن نوحؑ کی اولاد میں سے تھا جب کہ ذوالقرنین ثانی سکندر بن فیلقوس بن مدیم بن ہرسس بن میطون بن رومی بن لنطی بن یونان بن یافث ابن یو نہ بن شرخون بن رومہ بن شرفط بن تو فیل بن رومی بن الاصفر بن يقز بن عیص بن اسحاق بن ابراہیم خلیل تھا۔
 سکندر بن فیلقوس1 کا یہ نسب نامہ حافظ ابن عساکر نے اپنی تاریخ میں لکھا ہے اور بتایا ہے کہ یہ دوسرا سکندر مقدونی یونانی مصری شہر اسکندریہ کا بانی تھا' اسی کے زمانے میں روم کی تاریخ مرتب کی گئی۔ یہ سکنور جسے بعض لوگ ذوالقرنین بھی کہتے ہیں ذوالقرنین اول سے دو ہزار سال بعد ہوا،اسی نے فارس فتح کر کے وہاں کے بادشاہ دارا کو قتل کیا تھا اور وہاں کے دوسرے معزز لوگوں کو ذلیل و خوار کیا تھا، ارسطو اسی سکندر کا وزیر تھا۔
ابن عساکر مزید لکھتے ہیں کہ بعض لوگ ذوالقرنین اول اور ذوالقرنین ثانی کو ایک ہی سمجھتے ہیں کیونکہ ذوالقرنین اول تو اس نام نہاد ذوالقرنین سے دو ہزار سال قبل گزر چکے تھے ذوالقرنین اول بڑے نیک،پاک باز اور بڑی عظیم شخصیت کے مالک تھے اور اپنے زمانے کے نبی تھے، قرآن مجید میں انہی ذوالقرنین کا ذکر آیا ہے جب کہ ذوالقرنین ثانی کا فرتھا اور اس کے زمانے میں اصنام پرستی ہوتی تھی، جب کہ ذوالقرنین اول کا دنیا کی مشرقی و مغربی سرحدوں تک سفر، سد سکندری کی جو اسی نام سے مشہور ہے ان کے ہاتھوں تیاری و غیرہ بعید از قیاس با تیں نہیں ہیں۔ سورج کے مقامات طلوع و غروب دیکھنا ویسے بعید از قیاس ہے لیکن یہ ممکن ہے کہ انہوں نے دنیا کے سفر میں آفتاب کے طلوع و غروب کے مناظر بحر اوقیانوس کے افق یا قطب شمالی یا جنوبی میں کہیں دیکھے ہوں۔ بہر کیف ان دونوں ذوالقرنین کے درمیان طویل فصل اور دوسری بدیہی باتوں سے صاف ظاہر ہے کہ یہ دونوں شخصیتیں الگ الگ تھیں ۔

1    عربی میں فیلبس کہا اور پڑھا جاتا ہے۔ (شادانی)

## ذی القرنین کی چشمہ آبِ حیات کی تلاش کا بیان

ابن عساکر سے بحوالہ وکیع اور ان کے والد ،معتمر بن سلیمان، امام ابو جعفر باقر اور ان کے والد گرامی امام زین العابدین رضی اللہ عنہ سے ایک بڑی طویل روایت مروی ہے جس میں بتایا گیا ہے کہ ذی القرنین کے ساتھ رفا تیل نام کا ایک فرشتہ رہا کرتا تھا۔ ایک روز انہوں نے اس فرشتے سے دریافت کیا کہ آیا اسے معلوم ہے کہ روئے زمین پر کوئی ایسا چشمہ جسے آب حیات کہا جاتا ہے؟ تو اس فرشتے سے اس چشمے کی نشاندہی کے بعد ذی القرنین اس چشمے کی تلاش میں روانہ ہوئے اور خضرؑ کو رہنمائی کے لیے آگے آگے رکھا لیکن جب وہ سرزمین ظلمات کی وادی میں پہنچے تو خضرؑ نے آگے بڑھ کر اس چشمے کا پانی پی لیا لیکن ذی القرنین کو اس جگہ کا پتہ نہیں بتایا۔ البتہ جب ذی القرنین اپنے لشکر میں لوٹ کر گئے تو مذکورہ بالا فرشتے نے ان سے کہا کہ خضرؑ ایک پتھر دے گئے ہیں۔ ذی القرنین نے وہ پتھر اس زمانے کے علماء کو دکھایا تو انہوں نے اسے بڑا وزنی محسوس کرتے ہوئے ترازو کے ایک پلڑے میں رکھا اور دوسرے پلڑے میں بہت سے پتھر رکھے لیکن پہلا پلڑا پھر بھی نچا رہا' انہوں نے اور بڑے بڑے پتھر اس دوسرے پلڑے میں رکھے لیکن وہ بھی اس پہلے پلڑے کے برابر نہ آسکے جس میں وہ پتھر رکھا تھا۔ اس وقت خضرؑ وہاں آگئے اور انہوں نے دوسرے پلڑے سے سارے پتھر نکال کر اس کی جگہ ایک مٹھی بھر مٹی رکھ دی تو وہ پہلا پڑضا جس میں وہ سب سے زیادہ وزنی پتھر رکھا تھا فوراََ نیچے جھک کر اس دوسرے پلڑے کے برابر آ گیا جس میں سے پتھر نکال کر مٹھی بھر مٹی رکھی گئی تھی ۔ یہ دیکھ کر وہاں موجود سب لوگ بشمول عمالء حیران رہ گئے۔خضرؑ نے ذی القرنین کو بتایا کہ ہر انسان در حقیقت ایک مشت خاک ہے اورآخر کا ر ا سے ایک دن حضرت آدمؑ کی طرح مرکر خاک ہو جانا ہے، یہ مشیت باری تعالیٰ ہے لہٰذا کسی انسان کو دنیا میں حیاتِ ابدی کی تمنا نہیں کرنا چاہیے ۔
 حضرت خضرؑ کی یہ گفتگو سن کر وہ سارے علماء جو اس وقت وہاں موجود تھے تعظیماً حضرت خضرؑ کے سامنے جھک گئے ۔ واللہ اعلم
اس روایت میں ان آیاتِ قرآنی کا حوالہ دیا گیا ہے جن میں اللہ تعالیٰ نے ذی القرنین کا ذکر فرمایا ہے اور ان آیات کی تفسیر میں ذی القرنین کے ساری دنیا کے سفر کے دوران میں لوگوں سے ان کی ہمدردی اور ظالموں سے ان کے سلوک کے علاوہ اس دیوار کا ذکر بھی کیا گیا ہے جو ان آیاتِ قرآنی میں مذکور ہے نیز جس طرح ذوالقرنین نے وہاں کے لوگوں کی مدد سے اس کی تیاری کی وضاحت کی گئی ہے اور یہ بھی بتایا گیا ہے کہ اس دیوار کے اِدھر اُدھر دو قدیم قبیلے آباد تھے جن میں سے ایک قبیلہ اکثر اس دیوار کی تیاری سے قبل دو پہاڑوں کے درمیانی حصے کو عبور کر کے دوسرے قبیلے پر حملہ آور ہوتا تھا۔ اس لیے ذوالقرنین نے اس مظلوم قبیلے کی حفاظت کے لیے وہ دیوار اسی طرح تعمیر کر دی تھی جس طرح اس کا ذکر قرآن مجید میں آیا ہے اور ہم اس کی وضاحت پہلے کر چکے ہیں۔ ذوالقرنین کے طلوع و غروب آفتاب کے مقامات دیکھنے کا جوذ کر قرآن مجید میں ہے اس کی وصاحت بھی ہم پہلےکر چکے ہیں ۔
 ابوداؤدطیالسی ثوری کے حوالے سے کہتے ہیں کہ جن ذوالقرنین کا ذکر قرآن مجید میں ہے وہ ذوالقرنین اول ہی تھے جن کی صفات قرآن مجید میں بیان کی گئی ہیں اور وہ ان کی ان صفات کا ذکر اپنے اسلاف سے وضاحت کے ساتھ سُن چکے ہیں۔
کعب الاحبار کے بارے میں روایت ہے کہ ان سے امیر معاویہ رضی اللہ عنہ نے ذوالقرنین کے بارے میں دریافت کیا تو انہوں نے بھی یہی بتایا کہ وہ ذوالقرنین اول تھے اور ان کے دنیا کے سیر و سفر کے علاوہ یہ بھی بتایا کہ انہوں نے اپنی والدہ کو وصیت کی تھی کہ ان کی وفات کے بعد وہ ایک دعوت کریں اور اس میں صرف عورتوں کو بلائیں لیکن ان سے کہہ دیں کہ جس عورت کا کوئی بچہ اس کے سامنے نہ مرا ہو وہ اس کھانے کے کسی برتن میں ہاتھ نہ ڈالے چنانچہ ان کی وفات کے بعد انہوں نے اپنے بیٹے کی وصیت پر عمل کیا لیکن ذوالقرنین کی والدہ کے وصیت کی دوسری بات کہنے پر اس دعوت میں موجود ہر عورت نے کھانا کھانے سے معذرت کر لی تو ذوالقرنین کی والدہ نے ان عورتوں سے پوچھا کہ کیا تم میں سے کوئی عورت ایسی نہیں جس کا ایک بیٹا بھی اس کے سامنے نہ مرا ہواور ان کے انکار کے بعد وہ اپنے بیٹے ذوالقرنین کی وصیت کا مطلب سمجھ گئیں اور انہی نے سب سے پہلے کھانا کھانا شروع کیا اور دوسری عورتوں کو بھی وہ کھانا کھانے کی اجازت دے دی۔
اس روایت میں ہر عورت کے لیے ایک سبق ہے جسے کبھی فراموش نہیں کرنا چاہیے اس روایت میں ذوالقرنین اول کی دوسری حکمت آمیز باتوں کے ذکر کے بعد یہ بھی بتایا گیا ہے کہ ان کی وفات کے وقت ان کی عمر تین ہزار سال تھی جو بڑی عجیب بات ہے۔
ابن عساکر نے ذوالقرنین کا اپنی کتاب میں ذکر کرتے ہوئے ان کی وفات کے وقت ان کی عمر چھتیس سال بتائی ہے اور کچھ دوسری روایات میں بھی ان کی عمر وفات کے وقت صرف چونتیس سال بتائی ہے جس کی وجہ یہ ہے کہ بعض راویوں نے ذوالقرنین اول اور ذوالقرنین ثانی یعنی سکندر بن فیلقوس کو ایک ہی سمجھا ہے اور اسی لیے بعد کے اکثر راوی اور مؤرخین بھی اس غلط فہمی سے نہ بچ سکے۔

## یا جوج ماجوج کی قوم کا ذکر

ذوالقرنین کے ذکر کے ضمن میں قرآن مجید میں یا جوج ماجوج کا جو ذکر آیا ہے اس پر مفسرین کے علاوہ دوسرے راویوں اور مؤرخین نے بھی کافی گفتگو کی ہے۔ ان کے نبی آدم ہونے میں کوئی اختلاف نہیں ہے جس کا ثبوت صحیحین (صحیح مسلم و صحیح بخاری)کی روایات سے ملتا ہے جو درحقیقت اس سلسلے میں حرف آخر ہیں۔
صحیحین میں اس سلسلے کی حدیث نبوی اعمش کی روایت پر مبنی ہے جس میں ابی صالح اور ابی سعید کے حوالے سے بیان کیا گیا ہے کہ رسول کریمﷺ نے فرمایا" کہ اللہ تعالیٰ روز قیامت آدمؑ سے فرمائے گا:" آدم ! اٹھو اور اپنی ذریت (اولاد) کوسب سے بری آگ میں بھیجو!" آدمؑ عرض کریں گے:"اے پروردگار سب سے بری آگ میں بھیجی جانے والی قوم کون سی ہے؟"اللہ تعالیٰ ارشاد فرما ئیں گے :"ان تمام بے شمار لوگوں میں سے ہزاروں ہزار' نوسونا نوے افراد کی آگ میں بھیجواور صرف ایک قوم کو جنت میں بھیجو کیونکہ دوسری سب قو میں نشہ باز لوگوں کی قو میں ہیں جو بچوں کو ضائع کرتے اور نشہ کرتے تھے اور نشہ باز سخت عذاب کے مستحق ہیں"۔
لوگوں نے عرض کیا:"یا رسول اللہ ! وہ ایک قوم کون سی ہے؟ آپؐ نے فرمایا"وہ ایک قوم تم ہو باقی سب لوگ یا جوج
ماجوج ہیں"۔
راوی نے اس حدیث نبوی کی تشریح کرتے ہوئے بتایا کہ یا جوج ماجوج سے مراد کسی قوم کے افراد کی اکثریت ہے جو
دوسری قوموں پر اپنی کثرت کی وجہ سے غلبہ پاکر ان کے ہاں قتل و غارت گری کا ہنگامہ کرتی رہی ہیں۔ (ترجمہ موہ می)
 ایک دوسری روایت میں ہے کہ آنحضر صی  اللہ صلى الله عليہ وسلم نے فرمایا کہ"اللہ تعالیٰ دوقوموں کو جنت میں بھیجنے کا حکم دے گا"۔
لوگوں نے پوچھا:"یا رسول اللہ(ﷺ) وہ دو قو میں کون سی ہیں؟"۔آپؐ نے فرمایا :"ایک قوم تم ہواور دوسری وہ مظلوم قوم ہے جس پر کوئی دوسری قوم اپنی طاقت اور کثرت افواج کی بناء پر غلبہ حاصل کر کے اسے قتل وغارت کرے گی" ۔ ( ترجمہ مفہومی )
اس کے بعد آپؐ نے فرمایا کہ" ان ظالم قوموں میں نوحؑ کی قوم بھی شامل ہو گی جس کے بارے میں انہوں نے دعا فرمائی تھی کہ"اے اللہ!یہ روئے زمین پر جہاں ہوا سے غارت کر دے اور صرف کشتی والوں کو چھوڑ دے۔چنانچہ وہ (طوفان)کے بعد) وہ اہل کشتی بچ گئے تھے ۔ (ترجمہ مفہوی)
ایک اور حدیث میں جو مسند امام احمدؒ اور سنن ابو داؤد میں روایت کی گئی ہے بیان کیا گیا ہے کہ آنحضرتﷺ نے ارشادفرمایا کہ:
"نوح کے تین بیٹے تھے' سام' حام اور یافث ۔ سام کی اولاد میں اہل عرب ہیں' حام کی اولاد میں اہل افریقہ ہیں اور یافث کی اولاد میں ترک (یعنی ملا)اور دوسری قومیں ہیں"۔
 ایک دوسری روایت میں بتایا گیا ہے کہ جب ادھر کے لوگوں کے لیے ذوالقرنین نے دیوار بنا دی تھی تو دوسری طرف کے لوگ جنہیں ان کی کثرت افراد اور کثرت یاغکر کی وجہ یا جوج ماجوج کہا جاتا تھا اس دیوار کے دوسری طرف کا حصہ ترک کر کے کہیں اور چلے گئے تھے اس لیے وہ ترک کے نام سے مشہور ہو گئے ۔
اس کے علاوہ یا جوج ماجوج کی وجہ تسمیہ اور بھی بتائی گئی ہے' اور انہیں عربی' افریقی' ترکی سب قوموں سے الگ بتایا گیا ہے کیونکہ وہ نسلاً الگ تھے۔لیکن ہم پہلے بتا چکے ہیں کہ ساری دنیا کے انسان حضرت نوحؑ کی اولاد دراولاد ہیں۔ بعض مؤرخین نے یا جوج و ماجوج سے مراد تا تار سے لی ہے جنہوں نے دوسرے ملکوں کے علاوہ عباسیوں کی حکومت اور بغداد کو تاخت و تاراج کیا تھا۔

## قصہ اصحابِ کہف

اصحابِ کہف کا قصہ مشہور ترین قصوں میں سے ایک قصہ ہے۔قرآن مجید میں اس کا شانِ نزول یہ ہے کہ مکے کے مشرک از منہ قدیم کی بہت سی باتیں یہود کے عالموں سے دریافت کیا کرتے تھے اور وہ ان مشرکین کو وہ باتیں بتا کر انہیں اکسایا کرتے تھے کہ وہ وہی باتیں رسول اللہﷺ سے دریافت کریں کیونکہ اگر وہ سچے نبی ہیں تو ان کا صیحں صحیح جواب دیں گے ورنہ وہ انہیں نبی نہ مانیں ۔ یہی بات یہود کے عالموں نے ذوالقرنین کے بارے میں کہی تھی اور ان کے بارے میں مشرکین مکہ نے آپؐ پر سوالات کی بو چھار کر دی تھی جس کے بعد قرآن مجید کی وہ آیات آپ پر نازل ہوئی تھیں جنہیں گذشتہ اوراق میں پیش کر کے ہم ان کی وضاحت کے ساتھ اس موضوع پر مفصل گفتگو کر چکے ہیں۔
اصحابِ کہف کے بارے میں بھی ظاہر ہے آپ سے بار بار دریافت کیا گیا ہو گا، جس کے بعد قرآن مجید کی وہ آیات آنحضرتﷺ پر نازل ہوئیں جن میں اللہ تعالیٰ نے اصحابِ کہف کا مفصل قصہ آپ کو سنایا اور اس قصے کی وجہ سے ہی قرآن مجید کے ایک پوری سورت کا نام ہی سورہ کہف ہے۔ سورۃ کہف کی وہ آیات یہ ہیں :
" کیا تم خیال کرتے ہو کہ غار اور لوح والے ہماری نشانیوں میں سے عجیب تھے' جس وہ جو ان غار میں جارہے تھے تو کہنے لگے کہ اے ہمارے پروردگار ہم پر اپنے ہاں سے رحمت نازل فرما۔اور ہمارے کام میں درستی (کے سامان ) میان کر ۔تو ہم نے غار میں کئی سال تک ان کے کانوں پر (نیند کا ) پردہ ڈالے (یعنی ان کوسُلائے ) رکھا۔ پھر ان کو جگا اٹھایا تا کہ معلوم کریں کہ جتنی مدت وہ ( غار میں)رہے دونوں جماعتوں میں سے اس کی مقدار کس کو خوب یاد ہے۔ ہم ان کے حالات تم سے صحیح صحیح بیان کرتے ہیں۔ وہ کئی جوان تھے جو اپنے پروردگار پر ایمان لائے تھے اور ہم نے ان کو اور زیادہ ہدایت دی تھی'اور ان کے دلوں کو مربوط( یعنی مضبوط )کر دیا۔ جب وہ اٹھ کھڑے ہوئے تو کہنے لگے کہ ہمارا پروردگار آسمانوں اور زمین کا مالک ہے۔ہم اس کے سوا کسی کو (معبود سمجھ کر ) نہ پکاریں گے (اگر ایسا کیا ) تو اس وقت ہم نے بعید از عقل بات کہی۔ ان ہماری قوم کے لوگوں نے اس کے سوا اور معبود بنارکھے ہیں۔بھلا یہ ان (کے خدا ہونے )پر کوئی دلیل کیوں نہیں لاتے ۔ تو اس سے زیادہ کون ظالم ہے جو خدا پر جھوٹ افتر ا کرے۔ اور جب تم نے ان (مشرکوں) سے اور جن کی یہ خدا کے سوا عبادت کرتے ہیں ان سے کنارہ کر لیا ہے تو غار میں چل رہو تمہارا پروردگار تمہارے لیے اپنی رحمت وسیع کر دے گا اور تمہارے کاموں میں آسانی (کے سامان ) مہیا کرے گا ۔ اور جب سورج نکلے تو تم دیکھو کہ (دھوپ ) ان کے غار سے داہنی طرف سمٹ جائے اور جب غروب ہو تو ان سے بائیں طرف کترا جائے اور وہ اس کے میدان میں تھے۔یہ خدا کی نشانیوں میں سے ہیں۔جس کو خدا ہدایت دے وہ ہدایت یاب ہے اورجس کو گمراہ کرے تو تم اس کے لیے کوئی دوست راہ بتانے والا نہ پاؤ گے'اورتم ان کوخیال کرو کہ جاگ رہے ہیں حالانکہ وہ سوتے ہیں۔ اور ہم ان کو دائیں اور بائیں کروٹ بدلاتے تھے اور ان کا کتا چوکھٹ پر دونوں ہاتھ پھیلائے ہوئے تھا۔ اگر تم ان کو جھانک کر دیکھتے تو پیٹے پھیر کر بھاگ جاتے اور ان سے دہشت میں آ جاتے اور اسی طرح ہم نے ان کو اٹھایا تا کہ آپس میں ایک دوسرے سے دریافت کریں۔ ایک کہنے والے نے کہا کہ تم ( یہاں ) کتنی مدت رہے۔ انہوں نے کہا کہ ایک دن یا اس سے بھی کم ۔ انہوں نے کہا کہ جتنی مدت تم رہے ہو تمہارا پروردگار ہی اس کو خوب جانتا ہے۔ تو اپنے میں سے کسی کو یہ روپیہ دے کر شہر کو بھیجو وہ دیکھے کہ نفسہ کھانا کون سا ہے تو اس میں سے کھانا لے آئے اور آہستہ آئے جائے اور تمہارا حال کسی کو نہ بتائے' اگر وہ تم پر دسترس پالیں گے تو تمہیں سنگسار کر دیں گے یا پھر اپنے مذہب میں داخل کر لیں گےاور اس وقت تم کبھی فلاح نہیں پاؤ گے'اور اسی طرح ہم نے (لوگوں کو )ان (کے حال سے ) خبر دار کر دیا تا کہ وہ جانیں کہ خدا کا وعدہ سچا ہے'اور یہ کہ قیامت ( جس کا وعدہ کیا جاتا ہے ) اس میں کچھ بھی شک نہیں۔اس وقت لوگ ان کے بارے میں جھگڑنے لگے اور کہنے لگے کہ ان (کے غار ) پر عمارت بنا دو ۔ ان کا پروردگار ان (کے حال )سے خوب واقف ہے۔ جو لوگ ان کے معاملے میں غلبہ رکھتے تھے۔ وہ کہنے لگے کہ ہم ان (کے غار ) پر مسجد بنائیں گے بعض لوگ) اٹکل پچو کہیں گے کہ وہ تین تھے (اور ) چوتھا ان کا کُتا تھا اور (بعض) کہیں گے کہ وہ پانچ تھے اور چھٹا ان کا کتا تھا ۔ اوربعض کہیں گے کہ وہ سات تھے اور آٹھواں ان کا کتا تھا۔ کہہ دو کہ میرا پروردگار ہی ان کے شمار سے خوب واقف ہے ان کو جانتے بھی ہیں تو تھوڑے ہی لوگ ( جانتے ہیں) تو تم ان (کے معاملے میں ) گفتگو نہ کرنا مگر سرسری سی گفتگو ۔ اور نہ ان کے بارے میں ان میں سے کسی سے کچھ دریافت ہی کرنا "۔ (۹۱۸-۲۲)
ان آیاتِ قرآنی میں اللہ تعالیٰ جل شانہ' نے اصحاب کہف کا از اوّل تا آخر ذکر فرماتے ہوئے ارشاد فرمایا ہے کہ اصحاب کہف اپنے زمانے کے بادشاہ اور اپنے ملک کے دوسرے لوگوں کے برعکس جواصنام پرست تھے خدا اور اس کی وحدانیت پر ایمان رکھتے تھے اور انہوں نے فیصلہ کیا کہ اصنام پرستوں سے دامن بچا کر کسی پہاڑ کے غار میں چلے جائیں۔ چنانچہ وہ اپنے قریہ کے قریب ایک غار میں چلے گئے تو اللہ تعالیٰ نے انہیں ان کی بستی کے اصنام پرستوں کے ظلم سے بچانے کے لیے ان پر نیند طاری فرمادوی اور اپنے فضل و کرم سے موسم گرما کو دھوپ سے بچانے کے لیے یہ انتظام فرمایا کہ سورج طلوع ہونے کے بعد اس غار کے دہانے سے بیچ کر دو پہر سے شام تک آسمان پر اپنا مقررہ سفر طے کرے اور وقت غروب بھی ایسا ہی کرے تا کہ شام کی دھوپ بھی اس غار کے اندر نہ جانے پائے۔
ان آیاتِ قرآنی میں اصحابِ کہف کو اللہ تعالیٰ نے اصحاب کہف والرقیم فرمایا ہے۔ مفسرین نے ان آیات کی تفسیر کرتے ہوئے کہف کے ساتھ جس کے معنی عربی میں غارہیں رقیم کے بارے میں بیان کیا ہے کہ رقیم اس بستی کا نام تھا جس سے ان خدا پرستوں کا تعلق تھا۔ بعض مفسرین نے رقیم اس وادی کا نام بتایا ہے جس کے پہاڑ کی غار میں وہ لوگ اپنے دشمنوں سے پناہ لینے کے لیے جاچھےت تھے لیکن بحالت خواب بھی بحکم الٰہی کروٹیں بدلتے رہتے تھے۔
اصحابِ کہف یعنی ان غار میں پناہ لینے والوں کے ساتھ جیسا کہ ان آیات میں ذکر کیا گیا ہے ان کا کتا بھی تھا جو اس غار کے منہ پر اپنے اگلے پاؤں پھیلائے بیٹھا رہتا تھا شعیب جلبائی نے اس کتے کا نام حمران اور کچھ دوسرے راویوں نے وصید بتایا ہے۔ 
اگر چہ شرعاً بتایا گیا ہے کہ جس گھر میں کوئی کتا ہوگا تو اس سے نجس ہونے کی وجہ سے فرشتے اس گھر میں داخل نہیں ہوتے لیکن اصحاب ِکہف کے کتے کی وفاداری کے پیش نظر اور کسی کارِ خیر یعنی اپنی اور اپنی املاک کی حفاظت کے لیے کتا پالنے میں کوئی مضائقہ نہیں۔ دوسرے اس جانور کی فطری وفاداری کے پیش نظر یہ تاکید بھی کی گئی ہے کہ اس کے ساتھ اچھا سلوک اور اس کی بطریق احسن دیکھ بھال اور پرورش کی جائے لیکن اس کے ساتھ یہ ہدایت بھی کی گئی ہے کہ اس کی جسمانی نجاست کی وجہ سے دوسری اقوام خصوصاً عیسائیوں کی طرح انہیں اپنے برتنوں میں کھانا کھلانے اور اپنے ساتھ بٹھانے سے اجتناب کیا جائے ۔ اس کے برخلاف جو کچھ بعض روایات میں کتوں کے نام اور رنگ وغیرہ کے بارے میں بتایا وہ صرف اسرائیلات پر مبنی ہے اور اس کا ظاہر اسلامی شریعت سے کوئی تعلق نہیں ۔
مذکورہ بالا غار کے محل وقوع کے بارے میں علماء میں باہم اختلافات پائے جاتے ہیں لیکن ان میں سے اکثر نے اس کا حل وقوع ایلہ کی سرزمین بتایا ہے۔
 اللہ تعالیٰ نے اصحاب< کہف کی نیند کی مدت تین سونو سال بتائی ہے اور یہ بھی فرمایا ہے کہ جب وہ اس نیند سے بیدار ہوئے تو آپس میں ایک دوسرے سے پوچھنے لگے کہ وہ کتنی دیر سوئے ہوں گے تو ہر ایک نے یہی کہا کہ ایک دن یا اس سے بھی کم ۔ پھر انہی میں سے کوئی بولا کہ ہم میں سے کسی کو ایک روپیہ لے کر بازار بھیجنا چاہیے جو لوگوں کی نگاہوں سے بچتا بچاتا وہاں سے اچھا سا کھانا لے آئے تا کہ سب مل کر کھا سکیں ۔
 بعض راوی بیان کرتے ہیں کہ ان میں سے جو شخص بازار جانے کے لیے تیار ہوا اس کا نام دفسوس تھا۔ اس وقت تک ان کے غار میں نہ ان کا کتا داخل ہوا تھا نہ فرشتوں کو خدا کا حکم تھا کہ اس کے اندر داخل ہوں۔ البتہ خود اللہ تعالیٰ نے انہیں اس وقت تک اپنی قدرت سے بے کھائے پئے زندہ رکھا تھا جب کہ انہیں خود علم نہ تھا کہ انہیں اس نیند کی حالت میں تین سو سال سے زیادہ مدت گزر چکی ہے۔
 بہر کیف ان میں سے وہ شخص جس کا نام د فسوس بتایا گیا ہے اور بعض راوی اس کا نام دقیا نوس بتاتے ہیں جب غار سے نکل کر پہاڑے نیچے اترا اور اس بستی کے بازار کی طرف گیا تو یہ دیکھ کر حیران رہ گیا کہ اس پوری بستی کا حلیہ ہی بدلا ہوا ہے، وہاں کے مکانات اور بازار تو ایک طرف اس کے باشندے بھی صورتوں کے لحاظ سے قطعی طور پر بدل چکے تھے ۔ وہ حیرت زدہ اس بہتی میں اِدھر اُدھر گھوم رہا تھا اور لوگ اس کا حلیہ دیکھ کر یہاں وہاں خوف سے چھپتے پھر رہے تھے۔ 
یہ حال دیکھ کر ان اصحابِ کہف یا غار والوں کا وہ آدمی واپس آیا اور اس نے اپنے ساتھیوں کو بستی کا حال سنایا تو ان میں سے ایک دوسرا شخص جس کا نام تیذ رسیس 1 بتایا جاتا ہے غار سے نکل کر بستی کی طرف گیا تو لوگ ان دونوں کو دیکھنے کے بعد اس

1یہ نام کتاب" اصول" میں لکھا ہے لیکن ابن جریر نے اس کا نام اپنی تاریخی میںیملیخا لکھا ہے اور یہ بھی بتایا ہے کہ تذل رسیس اس جگہ کے بادشاہ کا نام تھا۔ (محمود الامام )

دوسرے شخص کے پیچھے لگے ہوئے اس غار کے دہانے تک جا پہنچے وہ انہیں کسی دشمن ملک کا جاسوس سمجھتے تھے اور اس کی تحقیق کے لیے وہاں تک آئے تھے۔ لیکن جب انہوں نے اندر جھانک کر دیکھا تو انہیں وہاں اس شکل وصورت کے کئی آدمی نظر آئے اور وہ انہیں کوئی غیر انسانی مخلوق سمجھ کر ڈر کے مارے وہاں سے واپس بھاگ آئے۔ 
جب اس بستی والوں کو حقیقت حال معلوم ہوئی اور انہوں نے وہ تین سو سال قبل کا سکہ دیکھا تو انہوں نے اس واقعے کو خداکی قدرت پر محمول کیا لیکن اب کیا ہو سکتا تھا کیونکہ اس وقت تک اصحابِ کہف مر چکے تھے۔
اس کے بعد بھی اس بستی کے لوگوں نے اس غار میں داخل ہونے کی جرات نہیں کی ظاہر ہے کہ یا تو اللہ تعالیٰ نے انہیں اپنی قدرت سے اس فعل سے باز رکھا تھا یا وہ خود ان کی ہیبت سے اس غار میں داخل نہیں ہوئے اور ان غار میں تین سو سال تک اللہ تعالیٰ کے حکم سے بحالتِ خواب رہنے والوں کے حالات و کوائف پر ہمیشہ کے لیے پردہ پڑ گیا۔
اصحابِ کہف کی تعداد کے بارے میں جیسا کہ خود اللہ تعالیٰ نے مندرجہ بالا آیات قرآنی میں ارشاد فرمایا ہے' لوگوں میں باہم اختلاف ہے 'کوئی ان کی تعداد تین بتاتا ہے اور کہتا ہے کہ چوتھا ان کا کتا تھا' کوئی کہتا ہے کہ وہ پانچ تھے اور چھٹا ان کا کتا تھا اور بعض لوگ یہ بھی کہتے ہیں کہ ان کی تعداد سات تھی اور آٹھواں ان کا کتا تھا لیکن ان آیات کے آخر میں خود اللہ تعالیٰ نے آنحضرتﷺ کے توسط سے مسلمانوں کو حکم دیا کہ وہ ایسی متنازعہ فیہ باتوں کے کھوج میں نہ رہا کریں کیونکہ ایسی سب باتیں ان کے پروردگار کی نشانیاں ہیں ۔
 جیسا کہ پہلے بتایا جا چکا ہے کہ ان کی حقیقت اس بستی کے لوگوں پر جب منکشف ہوئی تو اس وقت وہ یعنی اصحابِ کہف وفات پاچکے تھے جب کہ اس سے قبل کچھ لوگ کہتے تھے کہ ان کے غار کا دہانہ پتھر کی کسی بڑی سل سے بند کر کے انہیں وہاں ہمیشہ کے لیے زندہ دفن کر دیا جائے اور اس غار کے اوپر کوئی عمارت تعمیر کر دی جائے لیکن پھر وہی لوگ کہنے لگے کہ اس غار پر کوئی عبادت گاہ ان نیک بندوں کی یادگار کے طور پر تعمیر کر دی جائے جو کام ان کے بزرگوں اور خود ان کے مذہب میں جائز اور رائج تھا۔
 اسی وجہ سے صحیحین ( صحیح مسلم و صحیح بخاری ) میں یہ حدیث نبوی درج کی گئی ہے کہ رسول اللہﷺ نے فرمایا کہ اللہ تعالیٰ کی یہود و نصاریٰ پر لعنت ہو کہ انہوں نے انبیاءعلیہ السلام کے مزاروں پر عبادت خانے تعمیر کر رکھے ہیں جب کہ تمہیں یعنی ان کے جیسے اعمال سے اجتناب کرنا چاہیے کہ قیامت برحق ہے اور انہیں ان کے اعمال کا بدلہ ملے گا (یعنی سزا ملے گی ) اور انہیں سخت عذاب سے دو چار ہونا پڑے گا۔ (حدیث نبوی کا توضییل تر جمہ)
حدیث میں جو یہ آیا ہے کہ آنحضرتﷺ نے مسلمانوں کو اصحابِ کہف کے بارے میں بحث کرنے اور ان کی تعداد میں اختلاف آراء کا اظہار کرنے سے ممانعت فرمائی اس کی بدیہی وجہ تھی کہ خدا کی قدرت سے کچھ بعید نہیں تھا کہ وہ انہیں تین سوسال تک سلائے رکھتا کیونکہ وہ تو جس چیز کے بارے میں حکم دیتا ہے کہ ہو جا تو وہ ہو جاتی ہے۔ دوسرے آپ کو اصحابِ کہف کا احترام بھی ملحوظ تھا جو حق پرست تھے اور اللہ تعالیٰ کی وحدانیت پر اس وقت ایمان لائے تھے جب ان کی ساری قوم بت پرست یا نجوم پرست تھی ۔
اس کے علاوہ ان آیات میں اور ان کے علاوہ جہاں جہاں بھی قرآن مجید میں واللہ اعلم اور ان شاء اللہ آیا ہے اس کی وضاحت فرماتے ہوئے رسول اللہﷺ نے جیسا کہ متعدد مستند روایات سے ظاہر ہوتا ہے ‘فرمایا کہ جب کسی کام کا ارادہ کوئی انسان کرے تو اسے ہمیشہ ان شاء اللہ کہنا چاہیے یہ نہیں کہ وہ کہے کہ میں فلاں کام کل کروں گا کیونکہ اس کام کا پورا ہونا یا نہ ہونا صرف اللہ تعالیٰ کے قبضہ قدرت میں ہے جس کے ہونے یا نہ ہونے کی مصلحت و حکمت بھی خود وہی جانتا ہے۔ دوسرے اہل ایمان کے لیے ہر کام کا ارادہ کرنے سے قبل ان شاء اللہ کہنا ان کے ایمان کی پختگی کی دلیل ہے۔ اس کے علاوہ (اگر اس کی مصلحت کے خلاف نہ ہو) تو اللہ تعالیٰ اس کے ارادے کو ان شاء اللہ کہنے سے پورا کر دیتا ہے اور اس میں یعنی یہ کہنے سے اس میں برکت بھی عطافرماتا ہے۔
جہاں تک واللہ اعلم کہنے کا تعلق ہے اس کے بارے میں آنحضرت ﷺ نے ارشاد فرمایا کہ ہر بات کو اللہ تعالیٰ خوب جانتا ہے جب کہ اس کے بندے اس کے بارے میں کچھ جانتے بھی ہوں تو وہ بہت کم جانتے ہیں اس لیے ان باتوں کے بارے میں جن میں اختلاف رائے ہو ‘اللہ اعلم کہنا ضروری قرار دیا گیا ہے جیسا کہ ان آیات میں بتایا گیا ہے کہ اصحاب کہف کتنی مدت اس غار میں رہے آیا تین سو سال یا اس سے کتنا کم و بیش اسے خدا ہی خوب جانتا ہے کیونکہ اس کی قدرت اور اس کی اس صفت میں کوئی دوسراشریک نہیں ۔
جہاں تک ان آیات میں تین سو سال کے علاوہ نو سال کے اضافے کا تعلق ہے اس کے بارے میں آپ نے فرمایا کہ اس کی صحیح وجہ یہ ہے کہ شمسی حساب سے مہینوں کے دن زیادہ ہوتے ہیں۔ جب کہ قمری حساب سے کم ہوتے ہیں لہٰذا اس نو سال کے اضافے سے ان دونوں میں کوئی فرق نہیں رہتا (یعنی قمری حساب سے تین سو سال میں جو کمی رہ جاتی ہے وہ اس طرح پوری ہو جاتی ہے۔ (حدیث نبوی کا مفہوی و توضیحی ترجمہ )

## دو مومن و کافر اشخاص کا قصہ

¬¬¬¬¬
اللہ تعالی نے قرآن مجید میں اصحاب ِکہف کے قصے کے بعد ارشاد فرمایا:
”اور ان سے دو شخصوں کا حال بیان کرو جن میں سے ایک کو ہم نے انگوروں کے دو باغ (عنایت)کیے تھے اور ان کے گردا گرد کھجوروں کے درخت لگا دیئے تھے اور ان کے درمیان کھیتی پیدا کر دی تھی ۔ دونوں باغ (کثرت سے) پھل لاتے اور اس(کی پیداوار) میں کسی طرح کی کمی نہ ہوتی اور دونوں میں ہم نے ایک نہر بھی جاری کر رکھی تھی اور (اس طرح)اس (شخص)کو ( ان کی) پیداوار (ملتی رہتی) تھی تو (ایک دن)جب کہ وہ اپنے دوست سے باتیں کر رہا تھا کہنے لگا کہ میں تم سے مال و دولت میں بھی زیادہ ہوں اور جتھے دار جماعت کے لحاظ سے بھی زیادہ عزت والا ہوں اور (ایسی شیخیوں سے )اپنے حق میں ظلم کرتا ہوا اپنے باغ میں داخل ہوا۔ کہنے لگا کہ میں نہیں خیال کرتا کہ یہ باغ کبھی تباہ ہو ‘ اور نہ خیال کرتا ہوں کہ قیامت برپا ہو۔ اور اگر میں اپنے پروردگار کی طرف لوٹا یا بھی جاؤں تو (وہاں) ضرور اس سے اچھی جگہ پاؤں گا‘ تو اس کا دوست کہنے لگا کہ کیا تم اس (خدا) سے کفر کرتے ہو جس نے تم کو مٹی سے پیدا کیا ۔ پھر نطفے سے پورا مرد بنایا مگر‘ مگر میں تو یہ کہتا ہوں کہ خدا ہی میرا پرودگا ر ہے (اور میں) اپنے پروردگار کے ساتھ کسی کو شریک نہیں کرتا‘ اور بھلا جب تم اپنے باغ میں داخل ہوئے تو تم نے ماشاء الله لاقوة الا باللہ کیوں نہ کہا ؟ “۔
اس کے بعد جیسا کہ اگلی آیات میں مذکور ہے وہی شخص اپنے اس باغ والے دوست سے بولا :( ترجمہ آیات ِقرآنی)
’’اگر تم مجھے مال و اولاد میں اپنے سے کمتر سمجھتے ہو ‘تو عجب نہیں کہ میرا پروردگار مجھے تمہارے باغ سے بہتر عطا فرمائے اور اس (تمہارے باغ ) پر آسمان سے آفت بھیج دے تو وہ صاف میدان ہو جائے ۔ یا اس (کی نرس ) کا پانی گہرا ہو جائےتو پھر تم اسے نہ لا سکو “۔
اس کے بعد اللہ تعالیٰ نے یہاں تک ذکر فرما کر آگے ارشاد فرمایا:
”اور اس کے میوؤں کو عذاب نے آگھیرا اور وہ اپنی چھتریوں پر گرکر رہ گیا تو جو مال اس نے اس پر خرچ کیا تھا اس پر  (حسرت سے) ہاتھ مل کر کہنے لگا کہ کاش میں اپنے پروردگار کے ساتھ کسی کو شریک نہ کرتا (اس وقت ) خدا کے سوا کوئی جماعت اس کی مددگار نہ ہوئی اور نہ وہ بدلا لے سکا “۔
اس سلسلے کی آیات کے آخر میں اللہ تعالیٰ نے خود ارشاد فرمایا:
”یہاں سے ثابت ہوا کہ حکومت سب خدائے برحق ہی کی ہے اس کا صلہ بہتر اور (اسی کا ) بدلہ اچھا ہے “۔
(44-3268)
بعض لوگ کہتے ہیں کہ ضروری نہیں کہ ایسا کوئی واقعہ گزرا ہو بلکہ اللہ تعالیٰ نے صرف یہ مثال دیتے ہوئے فرمایا ہو کہ گویا اگر ایسا ہو تو پر وردگار عالم ایسے لوگوں کو ان کے تکبر کی سزا ضرور دیتا ہے۔ جب کہ جمہور کے خیال میں یہ واقعہ ضرور پیش آیا ہو گا ۔ جیسا کہ اللہ تعالیٰ نے ایسے واقعات مثلاً کفار قریش و غیر ہم کے واقعات قرآن مجید میں اسی طرح یعنی”واضرب لهم مثلاً “ فرما کر بیان فرمائے ہیں اور ان کے آخر میں ہر جگہ یہ بھی فرمایا ہے کہ مجرموں کو اللہ تعالیٰ کی طرف سے ایسی ہی سزادی جاتی ہے۔

## قصہ اصحاب الجنتہ

صاحبانِ جنت یعنی باغ والوں کے بارے میں اللہ تعالیٰ نے قرآن مجید میں ارشاد فرمایا :
“ہم نے ان لوگوں کی اسی طرح آزمائش کی ہے جس طرح باغ والوں کی آزمائش کی تھی جب انہوں نے قسمیں کھا کھا کر کہا کہ صبح ہوتے ہی ہم اس کا میوہ توڑلیں گے۔اور ان شاء اللہ نہ کہا ‘سووہ ابھی سو ہی رہے تھے کہ تمہارے پروردگار کی طرف سے (راتوں رات) اس پر ایک آفت پھر گئی‘ تو وہ ایسا ہو گیا۔ جیسے کٹی ہوئی کھیتی ۔ جب صبح ہوئی تو وہ ایک دوسرے کو پکارنے لگے۔ کہ اگر تم کو کاٹنا ہے تو اپنی کھیتی پر صبح ہی جا پہنچو‘ تو وہ چل پڑے اور آپس میں چپکے چپکے کہتے جاتے تھے ۔ کہ آج یہاں تمہارے پاس کوئی فقیر نہ آنے پائے ‘اور کوشش کے ساتھ سویرے ہی جا پہنچے (گویا کھیتی پر) قادر (ہیں) جب باغ کو دیکھا تو (ویران) کہنے لگے کہ ہم رستہ بھول گئے ہیں۔ نہیں بلکہ ہم ( برگشتہ نصیب) بے نصیب ہیں ۔ ایک جوان میں فرزانہ تھا بولا کیا میں نے تم سے نہیں کہا تھا کہ تم تسبیح کیوں نہیں کرتے ؟ (تب) وہ کہنے لگے کہ ہمارا پروردگار پاک ہے بے شک ہم ہی قصور وار تھے‘ پھر لگے ایک دوسرے کو روبرو ملامت کرنے ۔ کہنے لگے ہائے شامت ہم ہی حد سے بڑھ گئے تھے ۔ امید ہے کہ ہمارا پروردگار اس کے بدلے میں ہمیں اس سے بہتر باغ عنایت کرے ہم اپنے پروردگار کی طرف رجوع لاتے ہیں‘ دیکھو عذاب یوں ہوتا ہے۔ اور آخرت کا عذاب اس سے کہیں بڑھ کر ہے کاش یہ لوگ جانتے ہوتے” ۔ (33-17:66)
یہ مثال ایسی ہی ہے جیسی اللہ تعالیٰ نے کفار قریش کے بارے میں قرآن مجید میں دی ہے کہ اللہ تعالیٰ نے اپنے فضل و کرم سے ان کی اصلاح کے لیے ایک عظیم و کریم نبیﷺ بھیجا لیکن انہوں نے اس کی تکذیب اور مخالفت کی جیسا کہ اللہ تعالیٰ نے قرآن مجید میں ارشاد فرمایا کہ ان قریش نے اللہ تعالیٰ کی اس نعمت کی قدر نہ کی اور کفر پر اڑے رہے اور اپنی قوم کو بھی دوزخیوں کے گھر کی طرف جو بہت برا گھر ہے دھکیلتے رہے اور وہ بہت بری جائے قرار ہے۔
اسی طرح اللہ تعالیٰ نے قرآن مجید میں کئی جگہ ایسے لوگوں کو دنیا ہی میں عذاب دینے اور ان کے لیے آخرت میں اس سے زیادہ دینے کا ذکر فرمایا ہے۔

## ان ایلہ والوں کا قصہ جو اپنا روز ہفتہ منانے میں حد سے

تجاوز کر گئے تھے

اللہ تعالیٰ نے قرآن مجید کی سورۃ اعراف میں ایلہ کے رہنے والوں کا قصہ بیان فرمایا‘ جنہوں نے اپنی مرضی سے ہفتہ کا دن چھیع کے لیے مقرر کیا تھا لیکن پھر اس میں اپنے پروردگار کی مرضی کے برعکس اس میں حد سے تجاوز کر گئے تھے یعنی اس کے خلاف عمل کرنے لگے تھے۔
یہ قصہ بیان فرماتے ہوئے اللہ تعالیٰ نے ارشاد فرمایا:
’’اور ان سے اس گاؤں کا حال تو پوچھو جولب دریا واقع تھا۔ جب یہ لوگ ہفتے کے دن کے بارے میں حد سے تجاوز کرنے لگے ( یعنی ) اس وقت کہ ان کے ہفتے کے دن کے مچھلیاں ان کے سامنے پانی کے اوپر آئیں اور جب ہفتے کا دن نہ ہوتا تو نہ آتیں۔ اسی طرح ہم ان لوگوں کو ان کی نافرمانیوں کے سبب آزمائش میں ڈالنے لگے ‘ اور جب ان میں سے ایک جماعت نے کہا کہ تم ایسے لوگوں کو کیوں نصیحت کرتے ہو جن کو خدا ہلاک کرنے والا یا سخت عذاب میں ڈالنے والا ہے تو انہوں نے کہا کہ اس کے لیے کہ تمہارے پروردگار کے سامنے معذرت کر سکیں اور عجب نہیں کہ وہ پر ہیز گاری اختیار کریں۔ جب ان لوگوں نے ان باتوں کو فراموش کر دیا جن کی انہیں نصیحت کی جاتی تھی تو جو لوگ برائی سے منع کرتے تھے ان کو ہم نے نجات دی اور جو لوگ ظلم کرتے تھے ان کو برے عذاب میں پکڑ لیا کہ نافرمانی کیے جاتے تھے‘ غرض جن اعمال بد سے ان کو منع کیا گیا تھا جب وہ ان (پر اصرار اور ہمارے حکم ) سے گردن کشی کرنے لگے تو ہم نے ان کو حکم دیا کہ ذلیل بندر ہو جاؤ “ ۔ (۷: ۱۶۳ - ۱۶۶)
اور انہی نافرمانوں کے بارے میں اللہ تعالیٰ نے سورۃ بقرہ میں یہ ارشاد فرمایا:
’’اور تم ان لوگوں کو خوب جانتے ہو جو تم میں سے ہفتے کے دن (مچھلی) کا شکار کرنے ) میں حد سے تجاوز کر گئے تھے تو ہم نے ان سے کہا کہ ذلیل و خوار بندر ہو جاؤ‘ اور اس قصے کو اس وقت کے لوگوں کے لیے عبرت اور پر ہیز گاروں کے لیے نصیحت بنا دیا “ ۔ (۶۴:۲ - ۶۶)
قرآن میں اس قصے کے بیان سے صاف ظاہر ہے کہ ظالم ہلاک کر دیئے گئے تھے اور مومنوں کو معاف کر دیا گیا تھا اور غیر جانب داروں نے بھی درگزر کیا گیا تھا جن لوگوں کے بارے میں کہا گیا ہے کہ ان سے درگزر کیا گیا تھا ان کے متعلق بعض علماء کہتے ہیں کہ انہیں بھی ہلاک کر دیا گیا تھا لیکن محققین کے مطابق صحیح پہلا ہی قول ہے یعنی یہ کہ ان سے درگز رکیا گیا تھا۔ امام المفسرین ابن عباس  رضی اللہ عنہ بھی اس تحقیق کے حق میں ہیں۔

## قصد لقمان

لقمان کے بارے میں اللہ تعالیٰ نے قرآن مجید میں ارشاد فرمایا:
’’اور ہم نے لقمان کو حکمت بخشی کہ خدا کا شکر کرو ۔ اور جو شخص شکر کرتا ہے تو اپنے ہی فائدے کے لیے شکر کرتا ہے اور جو ناشکری کرتا ہے تو خدا بھی بے پروا اور لائق حمدو( ثنا) ہے۔ اور (اس وقت کو یاد کرو) جب لقمان نے اپنے بیٹے کو نصیحت کرتے ہوئے کہا کہ بیٹا خدا کے ساتھ شرک نہ کرنا۔ شرک تو بڑا (بھاری ) ظلم ہے ۔ اور ہم نے انسان کو جسے اس کی ماں تکلیف پر تکلیف سہہ کر پیٹ میں اٹھائے رکھتی ہے (پھر اس کو دودھ پلاتی ہے ) اور ( آخر کار ) دو برس میں اس کا دودھ چھڑانا ہوتا ہے (اپنے نیز ) اس کے ماں باپ کے بارے میں تاکید کی ہے کہ میرا بھی شکر کرتارہ اور اپنے ماں باپ کا بھی ( کہ تم کو ) میری ہی طرف لوٹ کر آنا ہے۔ اور اگر وہ تیرے در پے ہوں کہ تو میرے ساتھ کسی ایسی چیز کا شرک کرے جس کا تجھے کچھ بھی علم نہیں تو ان کا کہنا نہ ماننا۔ ہاں دنیا ( کے کاموں) میں ان کا اچھی طرح ساتھ دینا اور جو شخص میری طرف رجوع لائے اس کے رستے پر چلنا۔ پھر تم کو میری طرف لوٹ کر آنا ہے تو جو کام تم کرتے رہے ہو میں سب سے تم کو آگاہ کر دوں گا (لقمان نے یہ بھی کہا کہ ) بیٹا اگر کوئی عمل (بالفرض) رائی کے دانے کے برابر بھی (چھوٹا ) ہو اور ہو بھی کسی پتھر کے اندر۔ یا آسمانوں میں (مخفی ہو) یا زمین میں ۔ خدا اس کو قیامت کے دن لا موجود کرے گا ۔ کچھ شک نہیں کہ خدا باریک بیں (اور ) خبر دار ہے‘ بیٹا نماز کی پابندی رکھنا اور (لوگوں کو ) اچھے کاموں کے کرنے کا امر اور بری باتوں سے منع کرتے رہنا اور جو مصیبت تجھ پر واقع ہو اس پر صبر کرنا۔ بے شک یہ بڑی ہمت کے کام ہیں۔ اور (از راہ غرور) لوگوں سے گال نہ پھلانا اور زمین پر ا کڑ کر نہ چلنا کہ خدا کسی اترانے والے خود پسند کو پسند نہیں کرتا ۔ اور اپنی چال میں اعتدال کیے رہنا اور (بولتے وقت ) آواز نیچی رکھنا کیونکہ(اونچی آواز گدھوں کی ہے اور کچھ شک نہیں کہ) سب سے بری آواز گدھوں کی ہے “ ۔ (۱۹-۱۲:۳۱)
لقمان کو عموماََ لقمان بن عاقیء بن سدون بتایا جاتا ہے لیکن سہیلی نے ان کا نام ابن جریر اور قتیبی کے حوالے سے لقمان بن ثاران بتایا ہے اور کہا ہے کہ انہیں اس نام سے بھی پکارا جاتا تھا۔
 سہیلی نے یہ بھی بیان کیا ہے کہ لقمان اہل ایلہ کے باہمی امور اور ان کے متنازعہ مسائل کے فیصلے کیا کرتے تھے اور نو بہ کےرہنے والے تھے ۔
بہر کیف ہماری تحقیق کے مطابق اور جیسا کہ قرآن مجید میں ان کے ذکر سے ثابت ہے وہ ایک مرد صالح ‘عبادت گزار اور حکمت عظیمہ کے مالک تھے ۔ یہ بھی کہا جاتا ہے کہ وہ داؤدؑ کے زمانے میں قاضی تھے۔ واللہ اعلم
سفیان ثوری نے اشث ‘عکرمہ اور ابن عباس رضی اللہ عنہ کے حوالے سے لقمان کوحبشی اور نجار ( بڑھئ ) بتایا ہے۔
قتادہ‘ عبد اللہ بن زبیررضی اللہ عنہم کے حوالے سے بیان کرتے ہیں کہ آخر الذ کرنے جابر بن عبداللہ رضی اللہ عنہ سے کہا کہ انہیں لقمان کے بارے میں جو جو باتیں معلوم ہوئی ہوں وہ انہیں بتائیں تو وہ (جابر بن عبد اللہ ) بولے کہ وہ چھوٹے قد کے چپٹی ناک والے خاص تھے ۔
یحییٰ بن سعید انصاری سعید بن مسیب کے حوالے سے کہتے ہیں کہ لقمان مصری علاقے سوڈان کے رہنے والے تھے اور تنگ دست ہونے کے باوجود اللہ تعالیٰ کی طرف انتہا درجے کی حکمت سے نوازے گئے لیکن اللہ تعالیٰ نے انہیں نبوت سے سرفراز نہیں فرمایا تھا۔
اوزاعیؒ کہتے ہیں کہ ان سے عبدالرحمٰن بن حرملہ نے بیان کیا کہ سعید بن مسیب کے پاس ایک سیاہ فام شخص کوئی سوال پوچھنے آیا تو وہ بولے کہ بتاؤ آپ کو مجھ سے کیا پوچھنا ہے اور آپ کو اپنی سیاہ فامی کی وجہ سے شرمندہ نہیں ہونا چاہیے کیونکہ آپ تین سوڈانیوں حضرت بلال ‘حضرت عمررضی اللہ عنہ کے ساتھی مہجع اور بہت زیادہ حکمت کے مالک لیکن انتہائی سیاہ فام اور چپٹی ناک والے حضرت لقمان کے بعد چوتھے ذی مرتبت سوڈانی ہیں۔
 امام اعمشؒ‘ مجاہدؒ کے حوالے سے کہتے ہیں کہ لقمان ایک حبشی غلام‘ بہت زیادہ پھیلے ہوئے نتھنوں اور پھیلی ہوئی ٹانگوں والےشخص تھے۔
عمر بن قیس کہتے ہیں کہ لقمان ایک حبشی غلام تھے‘ ایک دن ان کے پاس ایک شخص اس وقت آیا جب وہ لوگوں کے سامنے تقریر کر رہے تھے۔ اس شخص نے ان سے پوچھا کہ کیا آپ وہی شخص نہیں ہیں جو میرے ساتھ بکریاں چرایا کرتے تھے۔ انہوں نے جواب دیا:”جی ہاں میں وہی شخص ہوں “۔ یہ سن کر اس شخص نے ان سے پوچھا:”پھر آپ اس رتبے تک کیسے پہنچ گئے ؟ “لقمان نے جواب دیا:
”سچی بات کہنے اور جب تک کسی چیز کو اپنی آنکھوں سے نہ دیکھ لوں اس کے بارے میں خاموش رہنے کی وجہ سے“۔ حکیم لقمانؒ کے بارے میں ایسی ایسی عجیب و غریب باتیں مشہور ہوگئی ہیں جن پر اعتبار کرنا مشکل ہے ۔ تاہم ان اقوال اقوال زریں کہلائے جانے کے مستحق ہیں۔

## قصہ اصحاب الاخدود

اللہ تعالی نے قرآن مجید میں فرمایا:
”آسمان کی قسم جس میں بُرج ہیں۔ اور اس دن کی جس کا وعدہ ہے اور حاضر ہونے والے کی اور جو اس کے پاس حاضر کیا جائے اس کی ‘ کہ خندقوں (کے کھود نے) والے ہلاک کر دیئے گئے، یعنی آگ ( کی خندقیں ) جس میں ایندھن )جھونک رکھا ) تھا۔ جب کہ وہ ان (کے کناروں) پر بیٹھے ہوئے تھے ‘اور جو ( سختیاں ) اہل ایمان پر کر رہے تھے ان کو سامنے دیکھ رہے تھے ‘ ان کو مومنوں کی یہی بات بری لگتی تھی کہ وہ خدا پر ایمان لائے ہوئے تھے جو غالب ( اور ) قابل ستائش ہے، وہی جس کی آسمانوں اور زمین میں بادشاہت ہے اور خدا ہر چیز سے واقف ہے۔ جن لوگوں نے مومن مردوں اور مومن عورتوں کو تکلیفیں دیں اور توبہ نہ کی ان کو دوزخ کا ( اور ) عذاب بھی ہوگا اور جلنے کا عذاب بھی ہوگا “ ۔ (10-1:85)
ہم نے یہ قصہ بحمد اللہ اپنی کتاب تفسیر میں قرآن مجید کے سورہ البروج کی تفسیر پیش کرتے ہوئے تفصیلاََ تحریر کیا ہے۔
 ابن اسحاق کے خیال میں اصحاب الاخدود حضرت عیسیٰؑ کے دورِ نبوت کے بعد کے لوگ تھے جب کہ کچھ دوسرے لوگوں نے ان کے اس خیال سے اختلاف کرتے ہوئے بیان کیا ہے کہ وہ لوگ ان کے یعنی حضرت عیسیٰؑ  کے زمانے سے قبل تھے اور کافر تھے ۔ تاہم بعض مفسرین کا کہنا ہے کہ ایسے لوگ جو کافر ہونے کے علاوہ تھے اور عیسیٰؑ سے قبل اور ان کے بعد دونوں زمانوں میں تھے وہ اہل ایمان کو اس قبیل کی تکالیف اکثر دیا کرتے تھے لیکن جن لوگوں کا قصہ ہم یہاں پیش کر رہے ہیں اسے ہماری طرح قرآن مجید اور ایک مشہور حدیث نبوی کے حوالے سے اس انداز میں ابن اسقٰک نے بیان کیا ہے اور وہ پہلے کفار کے ظلم و جبر کے واقعات سے بالکل الگ ہے ۔
 وہ قصہ جسے امام احمدؒ نے بھی حماد بن سلمہ کی زبانی اور ثابت ‘ عبد الرحمٰن بن ابی لیلیٰ اور صُہیب کے حوالے سے ابن اسحٰق کی طرح مذکورہ بالا مشہور حدیث نبوی کے مطابق بیان کیا ہے یہ ہے کہ زمانہ اسلام سے بہت پہلے ایک بڑا ہی ظالم و جابر بادشاہ گزرا ہے۔
اس بادشاہ کے زمانے میں جو سب سے بڑا جادو گر تھا اس نے ایک دن بادشاہ سے کہا کہ وہ اب بہت بوڑھا ہو گیا ہے اور مرنے سے پہلے چاہتا ہے کہ ساحری کے تمام رموز اس شخص کو سکھا دے جسے بادشاہ منتخب کرے۔ 
بادشاہ نے اپنے غلاموں میں سے اپنے خاص خادم کو منتخب کر کے اس جادو گر سے کہا کہ اسے جتنا جادو آتا ہے وہ اس غلام کوسکھا دے۔
جب وہ غلام اس جادو کر سے جادو سیکھنے جاتا تھا تو راستے میں اس کی ملاقات اکثر ایک راہب سے بھی ہو جاتی تھی جو اس غلام کو بتایا کرتا تھا کہ جادو سیکھنا اور اسے کام میں لانا مذ ہباً حرام ہے۔ اس کے علاوہ وہ راہب اس غلام کو خدا کے بارے میں اور مذہب کی بہت سی اچھی باتیں بھی بتایا کرتا تھا جو رفتہ رفتہ اس غلام کے دل نشین ہوتی چلی گئیں جس کے بعد اس نے نہ صرف جادو سیکھنا چھوڑ دیا بلکہ تو حید ِخداوندی کا قائل ہو کر پکا مذ ہبی بن گیا اور راہب کی طرح شب و روز کے اکثر اوقات میں جس طرح اس راہب نے بتایا تھا خدا کی عبادت کرنے لگا بلکہ خلوص عبادت میں خود اس راہب سے بھی بڑھ گیا جسے دعویٰ تھا کہ خدا کی عبادت و ریاضت میں اس کا کوئی مقابل نہیں ہے۔
اس دوران میں اس راہب اور جادو گر دونوں کو حکم خداوندی کے تحت موت سے ہمکنار ہونا پڑا۔
جب اس بادشاہ کو جو کافر تھا اور ظلم و جبر میں حد سے بڑھا ہوا تھا اور جس نے اپنے علاوہ اپنی ساری قوم کو اصنام پرستی پر لگا رکھا تھا جب اپنے اس غلام کی تبدیلی مذہب کی خبر ہوئی تو اس نے اسے بلا کر اپنے نئے مذہب کو ترک کرنے کا سختی سے حکم دیا لیکن اس نے انکار کر دیا تو اس نے اسے طرح طرح کی ایذارسانی کا اپنے لوگوں کو حکم دیا، پھر اسے سمندر میں ڈبونے کا حکم دیا لیکن وہ غلام خدا کے فضل و کرم سے اس سے بھی بیچ نکلا ۔
یہ دیکھ کر بادشاہ نے ایک اندھے اور ایک مبروص شخص کو جس کے منہ اور بدن کے کئی دوسرے حصوں میں سفید داغ تھےطلب کر کے اپنے اس غلام سے کہا کہ اگر تیر امذ ہب سچا ہے تو اس اندھے کو بصارت اور اس مبروص کو شفا بخش دے۔ اس غلام نے اللہ تعالیٰ سے دعا کی اور اسی کا نام لے کر دونوں کو پہلے کی طرح ٹھیک کر دیا۔ اس کے علاوہ جب وہ غلام اسی طرح خدا کے حکم سے متعدد اندھوں کو بصیرت اور برص کے مریضوں کو شفا بخشتا رہا تو بہت سے لوگ اس کے معتقد ہو گئے اور اسی کے دین پر چلنے لگے۔
 یہ دیکھ کر بادشاہ بہت برہم ہوا اور گھبرایا بھی ۔ اس لیے اس نے اپنے اس غلام کو بلا کر اسے حکم دیا کہ وہ عام لوگوں کو بتائے کہ اس نے جن نابیناؤں کو بصیرت بخشی ہے اور جن برص کے مریضوں کو شفا دی ہے وہ اپنے جادو کے زور پر دی ہے لیکن اس نے اس سے انکار کرتے ہوئے بادشاہ کو صاف جواب دیا کہ وہ سب کچھ خدا کے حکم سے ہوا ہے کیونکہ وہ اپنی طرف سے کسی نا بینا کو بینائی بخش سکتا ہے نہ کسی برص کے مریض کو شفا دے سکتا ہے۔
بادشاہ نے اپنے اس غلام کے اپنے بار بار حکم کی تعمیل سے انکار اور اس کے اپنے عقیدے پر جسے وہ سچا دین کہتا تھا جےن رہنے کی وجہ سے آخر کار حکم دیا کہ اسے تیر مار مار کر ہلاک کر دیا جائے۔ 
چنانچہ اس غلام کو ایک جگہ کسی ستون سے باندھ کر اس پر بادشاہ کے حکم کے مطابق تیروں کی بوچھار کی گئی جن میں سے کئی تیر اس نے اپنی ایک تھیلی پر رو کے لیکن دوسرے بے شمار تیروں نے اس کا جسم چھلنی کر دیا جس سے وہ غلام بقضائے الہٰی فوت ہو گیا۔
 چونکہ اس حق پرست غلام کو عام لوگوں کے سامنے تیروں سے ہلاک کیا گیا تھا اس لیے بادشاہ کو یقین تھا کہ اب اس کے ہم عقیدہ لوگ اس کی پیروی سے باز آ جائیں گے لیکن اس کے برعکس وہ سب کے سب اور مشتعل ہو گئے اور بادشاہ کے اس حد سےبڑھے ہوئے ظلم و ستم کے خلاف احتجاج کرنے لگے تو اس نے اپنے لوگوں کو حکم دیا کہ وہ ایک لمبی خندق کھو دیں اور اس میں لکڑیاں بھر کر انہیں جلائیں اور جب وہ لکڑیاں جل کر انگاروں کی طرح دیکھنے لگیں تو ان سرکش لوگوں کو جو اپنے پرانے دین سے پھر گئے ہیں اس خندق میں جھونک دیا جائے۔ چنانچہ بادشاہ کے اس حکم کی تعمیل میں ایسے تمام لوگوں کو اس آتشیں خندق میں جھونک دیا گیا جب کہ دوسرے لوگ اس خندق کے کنارے بیٹھے ان حق پرستوں کے نذرِ آتش ہونے کا تماشہ دیکھتے رہے حالانکہ بادشاہ کے حکم سے ان نذرِآتش ہونے والوں میں ایک عورت اور اس کا شِیر خوار بچہ بھی تھا لیکن اپنے دوسرے ساتھیوں اور اپنے اس معصوم بچے کے ساتھ انہی کی طرح اس نے بھی خدا کے نام پر ہتےِ  ہوئے اپنی جان اسی جان آفریں کے سپرد کر دی۔
 خدا کے نام پر ان اصحاب الاخدود یعنی خندق میں جل کر جان دینے والوں کا یہ قصہ جو کافروں کے لیے عبرت اور اہل ایمان کے لیے نصیحت ہے اب تک مشہور چلا آ رہا ہے۔
