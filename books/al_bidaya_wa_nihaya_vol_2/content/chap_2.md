# باب 2

## داؤ دو سلیمان علیہ السلام کے بعد اور زکریا و یحییٰ علیہ السلام سے قبل بنی اسرائیل کی ایک جماعت انبیاء علیہ السلام کا ذکر جن کے ادوار ِنبوت نامعلوم ہیں

محمد بن اسحٰق بیان کرتے ہیں کہ داؤ د وسلیمان علیہ السلام کے بعد اور ذکر یایحییٰؑ سے قبل بنی اسرائیل کی جماعت انبیاء میں سے پہلے نبی کا نام شعیا بن امصیا تھا اور ان کا شمار بنی اسرائیل کے اُن انبیاء میں ہوتا ہے جنہوں نے اپنے بعد علی الترتیب عیسٰیؑ اور محمدﷺ کی نبوت کی بشارت دی تھی۔
شعیا بن امصیا کے زمانے میں بنی اسرائیل کا بادشاہ خرقیا تھا جو اپنے زمانے کے نبی شعیا کی مذہبی اوامر و نواہی کے جملہ معاملات میں اطاعت کیا کرتا اور اپنی قوم کو ان کی پابندی کا حکم دیا کرتا تھا اور اسی وجہ سے تمام بنی اسرائیل اسے عزت و احترام کی نگاہ سے دیکھتے تھے اور وہ ان میں بہت مقبول تھا۔ 
کچھ عرصہ بعد خرقیا کے ٹخے  میں قرحہ پیدا ہوا اور وہ شدیدمرض میں مبتلا ہو گیا ۔ اسی زمانے میں بابل کے بادشاہ سفاریب نے بیت المقدس پر حملے کا ارادہ کیا اور محمد ابن اسقٰ  کے بقول اس نے چھ لاکھ فوجیوں کے ساتھ بنی اسرائیل پر چڑھائی کر دی اور بیت المقدس میں اتنی لوٹ مار کی کہ بنی اسرائیل چیخ پڑے۔
خرقیانےشعیا بن امصیاؑ سے اس کے تدراک کے بارے میں پوچھا تو انہوں نے جواب دیا کہ انہیں اس بارے میں وحی کے ذریعہ اللہ تعالیٰ عزوجل کی طرف سے کوئی حکم نہیں ملا اس لیے وہ اس کے بارے میں فی الوقت کچھ نہیں کہہ سکتے لیکن عین ممکن ہے کہ بعد میں کوئی حکم آ جائے۔ البتہ کچھ ہی دن بعد انہیں اللہ تعالیٰ کی طرف سے حکم ملا کہ وہ شعیا سے کہیں کہ اپنے بعد کسی کو حسب منشا اپنا جانشین بنادے۔
 جب خرقیا کے خیال میں اس کی موت کا وقت قریب آیا تو اس نے قبلہ رو ہو کر تسبیح و تہلیل شروع کر دی اور صدق دل سے اللہ تعالیٰ کے حضور دُعا کی جس کے نتیجے میں اللہ تعالیٰ نے اپنے نبی شعیا کے ذریعہ سے اطلاع دی کہ اس کی دعا قبول ہوئی اور اسے حکم دیا کہ وہ اپنے ٹختے پر جس میں قرحہ کی وجہ سے ( لا علاج ) زخم ہو گیا ہے انجیر کا عرق لگائے ۔
جب اس نے اللہ تعالیٰ کے اس حکم کی تعمیل کی تو اسے بحکم خداوندی شفائے کامل حاصل ہو گئی اور دوسری طرف سخاریب کی فوج کے سارے سپاہی اس کے اور اس کے پانچ ساتھیوں کے سوا بحکم خداوندی ہلاک ہو گئے ۔ سا ریب اور اس کے پانچوں ساتھیوں کو جن میں بختِ نصر بھی شامل تھا گرفتار کر کے شہر بہ شہر پابہ زنجیر پھرایا گیا اور خوراک میں انہیں ستر روز تک فی کس دو مٹھی جو دیئے گئے جس کے بعد انہیں قید میں ڈال دیا گیا۔
ابن اسحٰق مزید بیان کرتے ہیں کہ جب بنی اسرائیل کے بادشاہ خرقیا کو اللہ تعالیٰ کے نبی شعیاؑ نے مشورہ د یا کہ وہ سا ریب اور اس کے ساتھیوں کو رہا کر کے ان کے ملک بھیج دے تا کہ وہ اپنی قوم کے لیے عبرت کا سبب بنیں چنانچہ خرقیا نے انہیں قید سے رہا کر کے ان کے ملک جانے کی اجازت دے دی۔ 
ساہریب نے بابل پہنچ کر اپنی قوم کے لوگوں کو جن میں جادوگر اور کا ہن بھی شامل تھے جمع کر کے انہیں اپنے مصائب کا حال سنایا تو ان میں جو نجومی تھے وہ بولے کہ انہوں نے اسے پہلے ہی خبر دار کر دیا تھا کہ بنی اسرائیل پر کوئی کتنا ہی شہ زور ہو فتح نہیں پاسکتا کیونکہ انہیں ان کے انبیاء اور ان کے رب کی امداد حاصل ہے جن پر کوئی غالب نہیں آ سکتا۔ کاہنوں اور نجومیوں سے یہ سن کرسخاریب خوف سے لرزہ براندام ہوکررہ گیااوراس سات سال بعد ہی وہ مر گیا لیکن اس دوران میں خود بنی اسرائیل میں تفرقے پڑگئے جس کی وجہ سے ان کے دشمن پھرسراٹھانے لگے جس پر جناب شعیاؑ نے بحکم الہٰی اپنی قوم کے لوگوں کو جمع اور انہیں وعظ و نصیحت کرنے لگے۔ لیکن جونہی وہ اپنا خطبہ ختم کر کے منبر سے اتر ے انہی کی قوم کے لوگ انہیں قتل کرنے کے ارادے سے ان کی طرف دوڑے لیکن وہ ان سے بچ کر ایک طرف بھاگ نکلے اور راستے میں ایک درخت کو حکم دیا کہ وہ اپنے تنے میں شگاف پیدا کر کے ان کی حفاظت کا ذریعہ بن جائے۔ ان کے اس حکم پر وہ درخت تنے کے حصے میں دو برابر ٹکڑوں میں تقسیم ہو گیا اور وہ اس میں سما گئے تو وہ شگاف خود بخود بند ہو گیا لیکن اتفاقاََ ان کے پیراہن کے دامن کا ایک ٹکڑا باہر رہ گیا جس سے ان کے تعاقب میں آنے والوں کو ان کی جائے پناہ کا پتا چل گیا۔ تاہم وہ سوچنے لگے کہ انہیں درخت سے باہر کیونکر نکالا جائے ۔ ان کی یہ مشکل شیطان مردود نے حل کر دی اور انہیں بتایا کہ اس درخت کے تنے کو درمیان سے چیر دیا جائے ۔ شیطان لعین کے اس مشورے پر ان کے دشمنوں نے جب اس درخت کے تنے کو درمیان سے چیرا تو بہ قضائے الہٰی شعیاؑ  بھی دو ٹکڑوں میں تقسیم ہو گئے۔
إِنَّا لِلَّهِ وَإِنَّا إِلَيْهِ رَاجِعُونَ

## قصہ ارمیا بن حلقیا (علیہ السلام)

ارمیاؑ بن حلقیا بھی بنی اسرائیل کے انہی انبیاء میں شامل ہیں جن کا ذکر زیر نظر باب کی افتتاحی سطور میں کیا گیا ہے۔ وہ
لاوی بن یعقوب علیہ السلام کی اولاد میں سے تھے۔ 
کہا گیا ہے کہ خضر ؑ در حقیقت وہی تھے لیکن یہ بڑی عجیب وغریب روایت ہے جو صیح نہیں ہے۔بعض کتابوں میں لکھا ہے کہ جب انہیں یحییٰ بن ذکریا کے خلاف فتنہ سازی کی خبر ملی تو وہ بھاگ کر دمشق کی طرف چلے گئےتھے جہاں وہ کچھ دن ٹھہرے اور پھر پانی میں اُتر کر غائب ہو گئے ۔
ابو بکر بن ابی الدنیا کہتے ہیں کہ ان سے علی بن ابی مریم نے احمد بن حباب اور عبد الرحمٰن کے حوالے سے بیان کیا کہ ارمیاؑوہی تھے جن کے بارے میں بتایا جاتا ہے کہ انہوں نے اللہ تعالیٰ سے عرض کیا تھا کہ :
"اے میرے پروردگار! میں تیرے بندوں کے بارے میں چاہتا ہوں کہ وہ تیرے محبوب بندے بن جائیں، ان میں سے اکثر یہی کہتے ہیں کہ وہ تیرا ذکر ذکر خلائق چھوڑ کر اسی طرح کریں جس طرح میں تیرا ذکر کرتا ہوں یہ ان لوگوں میں سے ہیں جنہیں موت پر کوئی اعتراض نہیں ہے اور جو دائمی بقاء کے لیے فنا ہو جانے پر ہمہ وقت تیار رہتے ہیں۔ انہیں اگر دنیا کا عیش حاصل ہو تو اس پر قناعت کرتے ہیں اور اگر وہ ان سے چھن جائے تب بھی خوش رہتے ہیں۔ اے میرے رب! ان لوگوں کو میری محبت دے اور انہیں ان کی خواہش سے زیادہ عطا فرما"۔

## بیت المقدس کی تباہی کا ذکر

اللہ تعالیٰ نے قرآن شریف میں ارشاد فرمایا:
"اور ہم نے موسیٰؑ کو کتاب عنایت کی تھی اور اس کو بنی اسرائیل کے لیے رہنا مقرر کیا تھا کہ میرے سوا کسی کو کارساز نہ ٹھہرانا۔ اے ان لوگوں کی اولاد جن کو ہم نے نوح ؑ کے ساتھ (کشتی میں ) سوار کیا تھا۔ بے شک نوحؑ ہمارے شکر گزار بندے تھے ۔ اور ہم نے کتاب میں بنی اسرائیل سے کہہ دیا تھا کہ تم زمین میں دو دفعہ فساد مچاؤ گے اور بڑی سرکشی کرو گے پس جب پہلے (وعدے) کا وقت آیا تو ہم نے اپنے سخت لڑائی لڑنے والے بندے تم پر مسلط کر دیئے اور وہ شہروں کے اندر پھیل گئے اور وہ وعدہ پورا ہو کر رہا۔ پھر ہم نے دوسری بار تم کو ان پر غلبہ دیا اور مال اور بیٹوں سے تمہاری مدد کی اور تم کو جماعت ِکثیر بنا دیا۔ اگر تم نیکو کاری کرو گے تو اپنی جانوں کے لیے کرو گے ۔ اور اگر اعمال بد کرد گے تو (ان کا ) وبال بھی تمہاری ہی جانوں پر ہوگا ۔ پھر جب دوسرے (وعدے) کا وقت آیا تو ہم نے پھر اپنے بندے بھیجے ) تاکہ تمہارے چہروں کو بگاڑ دیں اور جس طرح پہلی دفعہ مسجد (بیت المقدس) میں اسے تباہ کر دیں' امید ہے تمہارا پروردگار تم پر رحم کرے۔ اور اگر تم پھر وہی ( حرکتیں) کرو گے تو ہم بھی وہی (پہلا سا سلوک ) کریں گے اور ہم نے جہنم کو کافروں کے لیے قید خانہ بنا رکھا ہے "۔ (۲:۱۵۔۸)
وہب بن منبہ بیان کرتے ہیں کہ جب بنی اسرائیل میں معاصی کی کثرت ہونے لگی تو انبیاء بنی اسرائیل میں سے ایک نبی کو جنہیں ارمیاؑ کے نام سے پکارا جاتا تھا اللہ تعالیٰ نے وحی کے ذریعہ حکم دیا کہ وہ ظہر اور عصر کے درمیان اپنی قوم کو جمع کر کے ان سے کہیں کہ ان کے دل تو ہیں لیکن وہ احساس سے خالی ہیں، ان کی آنکھیں ہیں لیکن وہ دیکھ نہیں سکتے ۔ ان کے دوکان بھی ہیں لیکن وہ سننے سے قاصر ہیں وہ بھول گئے کہ ہم نے ان کے اسلاف کو عزت بخشی تھی لیکن وہ اب اپنے اسلاف کی روش چھوڑ کر پھر معاصی پر اتر آئے ہیں ان کے کاہوےں نے انہیں دوبارہ شرک پر مائل کر دیا ہے تو ہم بھی اپنے جلال کی قسم کھا کر کہتے ہیں کہ اب ہم ان کی حرکات کے مطابق ان سے سلوک کریں گے، ہم ان کے اوپر ایک جابر حاکم کو مسلط کر دیں گے جو باہر سے آئے گا جس کے ساتھ بادلوں کی طرح فوج اُمڈ کر آئے گئی اس کے گھوڑے اور دوسرے سواری کے جانور موج در موج ہوں گے۔ اس کے سوار پھر یرے اڑاتے آئیں گے اور چشم زدن میں تمہاری عمارتوں کو منہدم کردیں گے وہ تمہاری بستیوں کو ویرانوں اور خرابوں میں تبدیل کر دیں گے۔ اس کے بعد تمہاری ساری شان و شوکت خاک میں مل جائے گی، تمہاری عورتیں خوشبوؤں کی جگہ اپنے چہروں پر مٹی ملا کریں گی ہمارے حکم سے آسمان تمہارے لیے لوہے کا بن جائے گا، تمہاری کھیتی باڑی کی زمینیں سنگلاخ بن جائیں گی تمہارے لیے نہ آسمان سے ایک قطرہ بارش ہوگی نہ تمہاری زراعتی زمینوں سے غلے کا ایک دانہ اُگے گا نہ سبنری اُگے گی ۔ البتہ جانوروں کے لیے ہم اپنی رحمت سے زمین کی دراڑوں میں سے گھاس اُگا دیا کریں گے۔ ہم اس وقت تمہاری طرف سے قطعاً اپنا رخ پھیر لیں گے اورتمہاری فریاد پر بالکل توجہ نہیں دیں گے ۔
اس روایت کو ابن عسا کرنے انہیں الفاظ میں بیان کیا ہے۔
"اسحٰق بن بشر کہتے ہیں کہ انہیں اور یںک نے وہب بن منبہ کے حوالے سے بتایا کہ ارمیاؑ کی بتثر سے قبل بنی اسرائیل نہ صرف طرح طرح کی بد اعمالیوں اور معاصی میں مبتلا ہو گئے تھے بلکہ قتل انبیاء کے بھی مرتکب ہوئے تھے اور یہی ان کے زوال کا باعث ہوا تھا لیکن ارمیاؑ کے ذریعہ انہیں اپنے عذاب و انتقام سے ڈرانے کے باوجود جب بنی اسرائیل اپنی حرکات قبیح سے باز نہ آئے تو جیسا کہ پہلے بیان کیا جا چکا ہے یہ ان پر عذاب الہٰی کی نشاندہی ہی تھی کہ بختِ نصر کو بیت المقدس فتح کرنے کی سوجھی اور اس نے ساےریب کو جو اس وقت بابل کا بادشاہ تھا بنی اسرائیل پر فوج کشی کا مشورہ دیا اور خود بھی اس کے ساتھ بنی اسرائیل پر چڑھ دوڑ ا اور انہیں طرح طرح سے ذلیل و خوار کیا۔تا ہم جب خزقیا یعنی بنی اسرائیل کے بادشاہ نے ارمیاؑ سے مدد چاہی تو اللہ تعالیٰ کے سامنے ان کی دُعا و التجا کی وجہ سے جیسا کہ پہلے بیان کیا جا چکا ہے ان کے شر سے سخاریب و بختِ نصر کی بلا ٹال دی تھی لیکن وہ پھر اپنی انہی قبیح حرکات میں پڑگئے تو اللہ تعالیٰ نے انہیں ارمیاؑ پر وحی بھیج کر آخری بار متنبہ کیا اور اپنی قدرت کاملہ جلال و جبروت اور قہاری کے حوالے سے انہیں ڈرایا لیکن وہ اتنے ڈھیٹ تھے کہ اپنی ضد پر اڑے رہے اور ارمیاؑ کو کاذب ٹھہرانے لگے۔ صرف یہی نہیں بلکہ ان کے عالم قاری اور واعظ بھی ان کی ہاں میں ہاں ملانے لگے حتٰی کہ انہوں نے ارمیاؑ کو قید میں ڈال دیا۔
 چنانچہ ان تمام باتوں کے بعد ہی عذاب الہٰی ایک بار پھر بخت ِنصر کی شکل میں ان پر نازل ہوا اور اس نے اب کے ایک پہلے سے زیادہ لشکر جرار کے ساتھ بیت المقدس پر حملہ کیا اور وہاں قتل و غارت کی انتہا کر دی، سینکڑوں بلکہ ہزاروں لاکھوں کو جن میں جوان اور بوڑھے سبھی شامل تھے یہ تیغ کیا، پانی میں غرق کیا یاا پاہج کر دیا بنی اسرائیل کی مستورات کو سر بازار پھر اکر ذلیل کیا ان کی تمام شان دار عمارتیں منہدم کر دیں، بیت المقدس میں گھوڑے باندھے، سور ذبح کیے اور طرح طرح کی دوسری نا گفتہ بہ قبیح حرکات اپنے اور اپنی فوج کے لیے مباح کر لیئے ۔اس نے نہ صرف بنی اسرائیل کے سارے قلعے بلکہ مساجد تک کو مسمار کیے بغیر نہ چھوڑا۔
 غرض اب کے بنی اسرائیل پر ایسا عذاب آیا جس کا وہ بھی تصور بھی نہ کر سکتے تھے بس یوں سمجھئے کہ اس نے بنی اسرائیل کے بچے بچے کو فنا کر کے رکھ دیا' اس نے بنی اسرائیل کے سرداروں اور بادشاہوں کے ستر ہزار جوان لڑکوں کو صرف بیت المقدس میں قتل کیا ۔ وہ جب اس قتل و غارت گری سے فارغ ہو کر بابل کو لوٹا تو اس کے ساتھ ان قیدیوں کی تعداد جنہیں اس نے گرفتار کر کے غلام بنا لیا تھا حسب ذیل تھی:
 داؤدؑ کے خاندان کے سات ہزار یوسف بن یعقوبؑ اوران کے بھائی بنیامین کے خاندان کے گیارہ ہزا ر عیشی بن یعقوبؑ کے خاندان کے آٹھ ہزار حضرت یعقوبؑ کے دو بیٹوں زبالون اور نفتالی کے خاندان کے چودہ ہزار دان بن یعقوبؑ کے خاندان کے چودہ ہزاریستاخرین یعقوبؑ کے خاندان کے آٹھ ہزار ریالون بن یعقوب کے خاندان کے خصوصی 
نو جو ان دو ہزار روبیل اور لاوی کے خاندان کے چار ہزار اور ان کے علاوہ بنی اسرائیل کے دوسرے خاندانوں کے بارہ ہزار ۔ اس کے علاوہ بخت نصر بیت المقدس سے بنی اسرائیل کا مال وزر اور دوسرا سامان جو مال غنیمت سمجھ کر بابل لے گیا تھا وہ حد و شمار سے باہر تھا ۔
اسحاق بن بشر وہب بن منبہ کے حوالے سے بیان کرتے ہیں کہ جب بختِ نصر بیت المقدس میں وہ سب کچھ کر چکاجو اسے کر نا تھا تو بنی اسرائیل کے کچھ باقی ماندہ لوگوں نے اس سے کہا کہ وہ اپنے مقابل آنے والوں کو تو قتل کر چکا ہے یا غرقِ آب کر چکا لیکن اسے اس شخص کی کچھ خبر نہیں جو بنی اسرائیل کے صاحبانِ اقتدار کو ان کی بد اعمالیوں سے روکا اور خدا کے عذاب سے ڈرایا کرتے تھے تو انہوں نے اسے قید کر دیا تھا اور وہ ابھی تک قید خانے میں پڑے ہوئے ہیں ۔ ان لوگوں سے یہ سن کر بختِ نصر نے ارمیاؑ کو قید سے رہائی دے کر کہا:
"یہ کیسی بُری قوم ہے جس نے اپنے نبیوں کو جھٹلا یا او قتل کیا بلکہ خود اس ذاتِ پاک کی بھی تکذیب کی جس نے انہیں ان کی اصلاح کے لیے نبی بنا کر بھیجا تھا"۔ 
بقول راوی ارمیا ؑنے بختِ نصر سے کہا کہ وہ اُن سے ڈرے تھے جنہوں نے اِنہیں قید کیا تھا نہ اِس سے ڈرتے ہیں کیونکہ وہ روئے زمین پر خدا کے سوا کسی سے نہیں ڈرتے بختِ نصر کے جانے کے بعد ارمیاؑ حسب سابق ایلیا میں اپنے مکان میں رہنے لگےتھے ۔ تاہم یہ روایت غریب ہے اور اس میں صرف مواعظ اور سبق آموزی شامل ہیں۔ (مؤلف)
ہمارے مذکورہ بالا راویوں کے علاوہ اکثر دوسرے مؤرخین نے بھی بخت ِنصر کے فارسی النسل ہونے' اس زمانے کے شاہ ایران کی طرف سے رومی سرحدوں کے علاقے میں اس کے نائب السلطنت ہونے، فلسطین، شام، مصر، بعض رومی و مغربی علاقوں خصوصاً دمشق پر جہاں بنی اسرائیل دوسرے علاقوں کے علاوہ کثیر تعداد میں اس کی قتل و غارت سے بچ کر روپوش ہو گئے تھے اس کی فوج کشی اور ان تمام مقامات پر اس کی بیت المقدس کی طرح قتل و غارت گری کے واقعات کو تفصیل سے بیان کیا ہے ۔ غرض بخت ِنصر بنی اسرائیل پر جہاں جہاں بھی وہ گئے تھے بلائے ناگہانی بن کر ٹوٹا تھا اور انہیں کہیں چین سے بیٹھنے کی مہلت نہیں دی تھی جس کی وجہ سے وہ ایک عرصے تک جگہ جگہ مارے پھرے تھے لیکن جہاں جہاں بھی وہ گئے تھے اس قہر الہٰی نے جو بیت المقدس میں ان کی بد اعمالیوں کی بناء پر ان پر عذاب بن کر نازل ہوا' مدتوں تک کہیں ان کا پیچھا نہیں چھوڑا تھا۔
 ابن کلبی کہتے ہیں کہ جب بنی اسرائیل بیت المقدس سے نکل کر دنیا میں اِدھر اُدھر پھیلے تو ان کا ایک گروہ حجاز میں مکہ معظمہ' مدینہ منورہ بھی آگیا تھا اور انہی میں سے کچھ لوگ وادی قریٰ میں بھی آباد ہو گئے تھے لیکن جب اس کی خبر مصر میں بختِ نصر کو ہوئی تو اس نے والی حجاز کو لکھا کر وہ ان شر و فساد کی بنیا د ر کھنے والے لوگوں کو گرفتار کر کے مصر بھیج دے تا کہ وہ ان کا بالکل ہی قلع قمع کردے لیکن جب والی حجاز نے اس سے انکار کیا تو وہ حجاز پر بھی حملہ آور ہوا تھا اور اُس کی بھی اینٹ سے اینٹ بجادی تھی۔ 
ابن کلبی نے اس روایت کے آخر میں بتایا ہے کہ بختِ نصر مصر ؛بلا دِ مغرب' بیت المقدس اور فلسطین کے دیگر علاقوں اورار دن تک قتل و غارت گری کے بعد دانیال کے سرحدی علاقوں تک جا پہنچا تھا۔
 ظاہر ہے کہ اس روایت میں دانیال سے ابن کلبی کی مراد جیسا کہ وہب بن منبہ نے بیان کیا ہے دانیال اکبر کی بجائے دانیال اصغر ہے۔ واللہ اعلم

## ذکر دانیال علیہ السلام سے بعض واقعات کا ذکر

ابن ابی الدنیا کہتے ہیں کہ ان سے احمد بن عبدالاعلیٰ شیبانی نے بیان کیا اس کے ساتھ یہ بھی بیان کیا کہ اگر وہ مجھ سے یہ بات شعیب بن صفوان براہِ راست بیان نہ کرتے تو یقیناً مجھے سے میرے بعض ساتھی اجلح الکندی اور عبد اللہ بن ابی الہذیل کے حوالے سے بیان کرتے کہ بختِ نصر نے اپنے مقابلے میں شیرنر کی طرح آنے والے دو انتہائی بہادر آدمیوں کو بمشکل پکڑ کر ایک کنویں میں لٹکا دیا اور اس کے بعد جب اس نے کسی نہ کسی طرح حضرت دانیال ؑ پر بھی قابو پالیا تو ان آدمیوں کے اوپر اس کنویں میں انہیں بھی لٹکا دیا۔
 ظاہر ہے کہ انسانی فطرت کے مطابق حضرت دانیالؑ کو بھوک پیاس ستانے لگی، لیکن انہوں نے جہاں تک ہو سکا صبر کیا۔ ان کے اس صبر و استقامت کے پیش نظر اللہ تعالیٰ نے جناب ارمیاؑ کو وحی کے ذریعہ حکم دیا کہ وہ حضرت دانیالؑ کو کھانا پانی پہنچا ئیں ۔ جناب ارمیاؑ نے اللہ تعالیٰ کا یہ حکم سُن کر اس سے عرض کیا کہ وہ انہیں کھانا پانی کس طرح پہنچا سکتے ہیں جب کہ بختِ نصر نے اُنہیں سرزمینِ عراق 'بابل کے قریب دمشق میں قید کر رکھا ہے اور وہ (ارمیاؑ)ان سے اتنی دور ارضِ مقدس میں ہیں۔
اس پر اللہ تعالیٰ نے ارمیاؑ کو حکم دیا کہ وہ جو کھانے پینے کی اشیاء ارمیاؑ کو بھیجا کرے وہ اِنہیں اپنے طور پر دانیالؑ کو پہنچا
دیا کریں اور ساتھ ہی یہ بھی فرمایا کہ ان کے اور ان اشیاء کے حمل و نقل کی ذمہ داری اللہ تعالیٰ پر ہے۔
چنانچہ اس کے بعد اللہ تعالیٰ کی طرف سے جو اشیائے خورد و نوش ارمیاؑ کو میںا اور اللہ تعالیٰ نے ارمیاؑ اور اُن اشیاء کو اپنی قدرت سے مذکورہ بالا کنویں تک پہنچا دیا لیکن جب وہ پہلی بار اس کنویں کی من پر پہنچے تو دانیالؑ نے ان کی آہٹ سن کر پوچھا:
"تم کون ہو؟"۔
ارمیا نے جواب دیا:"میں ارمیاؑ ہوں"۔
دانیالؑ نے دریافت کیا:
"تم یہاں تک کس طرح پہنچے اور تمہیں کس نے پہنچایا؟"۔
ارمیاؑ نے جواب دیا :
"مجھے اللہ تعالیٰ نے آپ تک پہنچایا ہے"۔
دانیالؑ بولے :
"تو پھر اس نے تم سے میرا ذکر بھی ضرور کیا ہو گا" ۔
ار میاؑ نے کہا :"جی ہاں کیا ہے"۔
ارمیاؑ سے یہ سن کر دانیالؑ بولے:
"اللہ تعالیٰ کا شکرہے کہ وہ اپنے ذکر کرنے والوں کو فراموش نہیں فرماتا اور اللہ تعالیٰ کا شکر ہے کہ جو اُس سے امید کرتا ہے تو وہ اُسے مایوس نہیں کرتا اور اللہ تعالیٰ کا شکر ہے کہ جو شخص اُس پر تو کل کرتا ہے وہ کسی دوسرے پر تو کل کرنے کا محتاج نہیں رہتا اور اللہ تعالی کا شکر ہے کہ وہ احسان کی جزا احسان سے دیتا ہے اور اللہ تعالیٰ کا شکر ہے کہ وہ صبر کرنے والوں کو صبر کی جزا میں نجات دیتا ہے اور اللہ تعالیٰ کا شکر ہے کہ وہ تکلیف کے بعد راحت پہنچاتا ہے اور اللہ تعالیٰ کا شکر ہے کہ جب ہم خود اپنے اعمال بد کی وجہ سے بدگمانی میں مبتلا ہو جاتے ہیں تو وہ ہمیں اس بدگمانی سے دور کر کے یقین کی منزل تک پہنچا دیتا ہے اور اللہ تعالیٰ کا شکر ہے کہ جب ہماری ہر امید منقطع ہو جاتی ہے تو وہ ہمیں از سر نو امید دلاتا ہے"۔
یونس بن بکیر محمد بن اسحٰق اور ابی خلد بن دینار کے حوالے سے بیان کرتے ہیں کہ آخر الذکر دونوں کو ابو العالیہ نے بتایا کہ جب انہوں نے یعنی اسلامی افواج نے تستر فتح کیا تو ابو العالیہ کے بقول ہرمزان کے گھر میں انہیں جو سامان ملا اس میں ایک سخت بھی تھا جس پر کسی شخص کی میت رکھی ہوئی تھی اور اس میت کے سرہانے ایک مصحف آسمانی بھی تھا جسے وہ حضرت عمر رضی اللہ عنہ کے پاس لے گئے تو انہوں نے کعب ( بن احبار ) کو بُلا کر اس کا عربی رسم الخط میں ترجمہ کرایا۔
اس روایت کے آخر میں ابوالعالیہ سے منقول ہے کہ وہ پہلے شخص تھے جس نے اس مصحف کو اس طرح پڑھا جس طرح قرآن پڑھا جاتا ہے۔ پھر جب ان سے دریافت کیا گیا کہ اس میت کا کیا ہوا جس کے سرہانے وہ مصحف رکھا ہوا پایا گیا تھا اور اس مصحف میں کیا لکھا تھا ؟ تو وہ بولے کہ اس مصحف میں وہ احکام تھے جو اس زمانے کے نبی حضرت دانیالؑ پر وحی کے ذریعہ اللہ تعالیٰ نے ان کی امت کی ہدایت کے لیے نازل فرمائے تھے اور وہ میت خود حضرت دانیالؑ ہی کی تھی ۔ اس میت کو دیکھنے کے بعد انہوں نے ہرمزان کے محل کے احاطے میں تیرہ قبریں اور کھودیں لیکن انہیں کھدواتے کھدواتے رات ہو گئی تا ہم اس کے سوا کہ ان قبروں میں سے ان میں مدفون اشخاص کے ناموں کی سنگی لوحیں تو ملیں مگر ان کی نشان دہی کوئی نہ کر سکا البتہ اس میت کے بارے میں معلوم ہوا کہ وہ حضرت دانیالؑ کی تھی ۔
جب ان سے دریافت کیا گیا کہ انہوں نے اس میت کو دیکھ کر یہ کیسے اندازہ لگایا کہ وہ حضرت دانیال ؑ کی تھی جب کہ ان کے زمانے سے حضرت عیسٰیؑ کے زمانے تک پورے تین سو سال گزر چکے تھے اورآخر الذکر یعنی حضرت عیسٰیؑ کے زمانے سے آنحضرتﷺ کے زمانے تک مزید چار سو سال گزر چکے ہیں۔ تو وہ بولے کہ وہ صرف انبیاء،علیہ السلام کی میتیں ہوتی ہیں'جو صدیاں گزرنے کے باوجود صحیح و سالم رہتی ہیں نہ انہیں مٹی خراب کر سکتی ہے اور نہ ان کا گوشت درندے کھا سکتے ہیں۔
 جب ان سے پوچھا گیا کہ دانیالؑ کی میت کس حالت میں تھی تو انہوں نے بتایا کہ ان کی سر کی گدی سے کچھ بال ضرور اُڑ گئے تھے لیکن ان کے علاوہ  نہ صرف گوشت پوست سالم تھا بلکہ اس پر بال بھی پہلے کی طرح موجود تھے بہر کیف ہم نے انہیں و ہیں دفن کر دیا تھا۔
آخر میں وہ بولے کہ ازمنہ قدیم کے دوسرے انبیاء اور اللہ کے صالح بندوں کا بھی اسی طرح پتہ لگایا جا سکتا ہے۔ واللہ اعلم
ابو بکر بن ابی الدنیا اپیم کتاب (احکام الوب ز) میں بیان کرتے ہیں کہ ان سے ابو بلال بن حارث بن عبد الله ابن ابی برده بن ابو موسٰی شعری رضی اللہ عنہ اور ابو محمد القاسم بن عبد اللہ نے ابی اشعت الاحمری کے حوالے سے بیان کیا کہ رسول اللہﷺ نے فرمایاکہ دانیالؑ نے اللہ تعالیٰ سے دُعا کی تھی کہ انہیں اُمتِ محمدیہ کے لوگ دفن کریں۔
 جب ابو موسیٰ اشعری نے تستر فتح کیا تو انہیں آنحضرتﷺ کا وہ ارشاد یادآیا اور یہ بھی یاد آیا کہ آپ نے فرمایا تھا کہ جو شخص دانیالؑ کی نشان دہی کرے گا وہ جنتی ہو گا۔ لہٰذا انہوں نے وہاں ان کی میت یا قبر کی تلاش شروع کر دی اور انہیں وہ تابوت مل گیا جس میں ان کی میت رکھی ہوئی تھی جو بالکل صحیح و سالم تھی اور ان کے سرہانے وہ مصحف آسمانی رکھا ہوا تھا جو ان پر نازل ہوا تھا اور وہ ابو موسیٰ اشعری رضی اللہ عنہ ہی تھے جنہوں نے اسے عربی زبان میں منتقل کرا کے پڑھا تھا اور پھر اسے حضرت عمر رضی اللہ عنہ کے پاس بھیجوایا تھا۔ اس روایت میں یہ بھی درج ہے کہ ابو موسٰی اشعری رضی اللہ عنہ نے دانیالؑ کی میت کو شناخت کے لیے تستر کے کچھ بوڑھے لوگوں کو طلب کیا تھا اور انہوں نے انہیں بتایا تھا کہ دانیالؑ کے زمانے کے بادشاہ نے یوں تو بے شمار لوگوں کو قتل کرایا تھا لیکن دانیالؑ کو وہ انگوٹھی دیکھ کر چھوڑ دیا تھا جو ان کے ہاتھ میں تھی جس کے نگینے پر ان کی تصویر تھی اور اس کے دونوں طرف دوشیروں کی تصویریں تھیں جو زبانیں باہر نکالے ان کے پاؤں چاٹ رہے تھے۔
جن لوگوں کو ابو موسیٰ اشعری رضی للہ عنہ نے دانیالؑ کی میت کو شناخت کے لیے طلب کیا تھا انہوں نے انہیں یہ بھی بتایا کہ ان کے بزرگوں سے یہ روایت چلی آرہی ہے کہ ایسی انگوٹھی صرف دانیالؑ ہی پہنا کرتے تھے اور اس کے نگینے پر جو نقش تھا وہ اس بات کی علامت تھی کہ اللہ تعالیٰ اپنے جن بندوں کی حفاظت کرتا ہے انہیں شیر تک نقصان نہیں پہنچا سکتے بلکہ ان کے پاؤں اپنی زبانوں سے چاٹنے پر مجبور ہوتے ہیں۔
 اسی روایت میں یہ بھی بیان کیا گیا ہے کہ دانیالؑ کی میت دفنانے سے پہلے ابو موسیٰ اشعری رضی اللہ عنہ نے ایک بہت گہری خندق کھدوائی تھی اور پھر چار چار جنگلی جانور دو مرتبہ مروا کر اس میں اس طرح دفن کیے تھے کہ ان کے مدفن انسانوں کی قبریں معلوم ہوں اور پھر ان قبروں کے درمیان حضرت دانیال ؑ کو دفن کرایا تھا تا کہ ان کی میت کی پھر کبھی بے حرمتی نہ ہو۔اس روایت کے آخر میں یہ بتایا گیا ہے کہ ابو موسیٰ اشعری رضی اللہ عنہ کو جو مال غنیمت تستر میں ملا تھا وہ انہوں نے شریعت کے مطابق خمس نکال کر اپنے فوجیوں میں حصہ رسد تقسیم کر دیا تھا لیکن حضرت دانیال علیہ السلام کی وہ انگوٹھی بطور یادگار خود پہن لی تھی۔ ابو موسیٰ اشعری کی وفات کے بعد جب وہ انگوٹھی ان کی والدہ کو دکھائی گئی تو انہوں نے بتایا کہ ان کے بیٹے اس انگوٹھی کو ہمہ وقت پہنے رہتے تھے اور بتایا کرتے تھے کہ وہ انہیں دانیالؑ کی میت تلاش کرنے کے بعد ان کی انگلی سے ملی تھی اس لیے وہ اسے ان کی یادگار کے طور پر ہمہ وقت پہنے رہتے ہیں۔
اس روایت کی اسناد ثقہ لوگوں پر مشتمل ہے اور اسے متفقہ طور پر روایت حسن تسلیم کیا گیا ہے ۔ (مؤلف)

## اپنی سرزمین کے تحفظ ‘قومی سلامتی اور بیت المقدس کی از سر نو تعمیر کے لیے وہاں سرداران بنی اسرائیل کا اجتماع

اللہ تعالیٰ کا ارشاد ہے:
"اس شخص کو نہیں ( نہیں دیکھا ) جسے ایک گاؤں میں جو اپنی چھتوں پر گرا پڑا تھا اتفاق سے گزر ہوا۔ تو اس نے کہا کہ خدا اس (کے باشندوں) کو مرنے کے بعد کیونکر زندہ کرے گا۔ تو خدا نے اس کی روح قبض کرلی ( اور ) سو برس تک (اس کو مردہ رکھا ) پھر اس کو جلا اٹھایا اور پوچھا تم کتنا عرصہ (مرے ) رہے ہو اس نے جواب دیا کہ ایک دن یا اس سے بھی کم ۔ خدا نے فرمایا (نہیں) بلکہ سو برس مرے رہے ہو۔ اور اپنے کھانے پینے کی چیزوں کو دیکھو کہ (اتنی مدت میں مطلق سڑی بُسی نہیں اور اپنے گدھے کو بھی دیکھو ( جو مرا پڑا ہے ) غرض ( ان باتوں سے ) یہ ہے کہ ہم تم کو لوگوں کے لیے (اپنی قدرت کی) نشانی بنائیں اور (ہاں گدھے کی) ہڈیوں کو دیکھو کہ ہم ان کو کیونکر جوڑ دیتے اور ان پر ( کس طرح ) گوشت پوست چڑ ھا دیتے ہیں۔ جب یہ واقعات اس کے مشاہدے میں آئے تو بول اُٹھا کہ میں یقین کرتا ہوں کہ خدا ہر چیز پرقادر ہے "۔ (۲۵۹:۳)
پہلے اس ارشاد باری تعالیٰ پر غور فرمائیے پھر بیت المقدس کی تباہی کے بعد اس کی از سرِنو تعمیر کے سلسلے میں ہشام بن کلبی کی بیان کرده درج ذیل روایت کو بغور ملاحظہ کیجیے وہ بیان کرتے ہیں کہ بیت المقدس کی تباہی اور وہاں بنی اسرائیل کے قتل عام اور لاکھوں افراد کو قیدی بنا کر بابل لے جانے کے بعد اللہ تعالیٰ نے ارمیاؑ  کو جنہیں بختِ نصر اور بابل کے بادشاہ نے قید سے رہا کر دیا تھا۔ وحی کے ذریعہ حکم دیا کہ وہ بیت المقدس کو از سرِنو تعمیر کریں تو انہوں نے وہاں پہنچ کر اسے بالکل ایک خرابے کی صورت میں پایا تو وہ سوچنے لگے کہ اس کی پہلی با رتباہی کے بعد اللہ تعالیٰ نے اِسے دوبارہ تعمیر فرمادیا تھا جس کی خبر اس نے مجھے وحی کے ذریعہ دی ہے لیکن اس نے اس کی پہلی تباہی کے بعد اب مجھے یہاں آکر اس کے از سرِ نو تعمیر کرنے کا حکم دیا ہے پہلے یہ کب تباہ ہوا ہو گا جس کے بعد اللہ تعالیٰ نے اسے کتنے عرصے بعد تعمیر فرمایا ہوگا اور اب مجھے اس کی از سرِ نو تعمیر میں نہ جانے کتنا عرصہ لگ جائے ۔ یہ سوچتے سوچتے انہیں نیند آ گئی اور اِس نیند کی حالت میں اُنہیں ستر سال گزر گئے۔ ارمیاؑ  اپنے ساتھ اپنا گدھا اور کھانا بھی بیت المقدس لے گئے تھے۔
بہر کیف اب بختِ نصر کے ہاتھوں بیت المقدس کی تباہی کو ایک سو بیس سال سے زیادہ گزر چکے تھے اور اس دوران میں، بابل کا وہ پہلا بادشاہ جس کے ساتھ رہ کر بخت نصر نے بیت المقدس پر حملہ کیا تھا مر چکا تھا اور بادشاہت اس کے بیٹے لہر اسپ کے حصے میں آئی تھی۔ پھر اس کے مرنے کے بعد اس کا بیٹا بتا  سب بابل کا بادشاہ ہو گیا تھا اور اس نے بابل پر ایک سو میں سال حکومت کی تھی جب کہ اس سے قبل لہر اسپ کے زمانے میں بختِ نصر بھی فوت ہو چکا تھا۔ تا ہم بتا  سب نے بابل سے شام جا کر دمشق کی ویرانی اپنی آنکھوں سے دیکھی تھی اور یہ بھی دیکھا تھا کہ اس کے کھنڈرات میں درندوں نے بسیرا کر لیا ہے بلکہ اس تمام عرصے میں سر زمینِ فلسطین کی بھی یہی حالت ہو چکی تھی اور وہاں بھی کوئی فرد بشر نظر نہیں آتا تھا۔
یہ دیکھ کر بشتا سب نے بنی اسرائیل کے ان لوگوں کو جنہیں بخت نصر بیت المقدس سے گرفتار کر کے اور غلام بنا کر اپنے ساتھ بابل لے گیا تھا آزاد کر کے یہ اجازت دے دی تھی کہ ان میں سے جو چاہے وہاں سے اپنی آبائی سرزمین فلسطین واپس جا سکتا ہے چنانچہ وہ لوگ فلسطین واپس آگئے تھے اور انہوں نے وہاں جگہ جگہ کئی شہر بھی آباد کر لیے تھے بلکہ جہاں تک ہو سکا تھا بیت المقدس کی بھی از سرِ نو تعمیر کر لی تھی اور اس دوران میں آل داؤ دہی کا ایک شخص ان کا حکمران رہا تھا۔
 جب ارمیاؑ اپنی ستر سالہ نیند سے بحکمِ خُداوند تعالیٰ بیدار ہوئے تو وہ سب دیکھ کر حیران رہ گئے اور پکارا ُتھے کہ اللہ ہر
چیز پر قادر ہے۔
ہشام ابن کلبی اپنی اس روایت میں مزید بیان کرتے ہیں کہ بابل سے واپسی کے بعد بنی اسرائیل نے ایک بار پھر بیت المقدس میں قدم جمالیے تھے لیکن جب ان میں پہلے کی طرح پھر طوائف الملوکی پھیلی تو رومیوں نے ان پر حملہ کر کے ایک بار پھر بیت المقدس کو کھنڈرات میں تبدیل کر دیا تھا اور وہاں کے اکثر لوگوں کو جو بنی اسرائیل ہی تھے قتل کر کے وہاں تباہی مچادی تھی۔
 ہشام ابن کلبی نے اس روایت میں یہ بھی بیان کیا ہے کہ بابل کا بادشاہ لہر اسپ جس نے بنی اسرائیل کو آزاد کر کے بیت المقدس جانے کی اجازت دی تھی بہت دانش مند حکمران تھا اور اس نے بابل میں بہت سے خوب صورت شہر آباد کرنے اور وہاں کثرت سے شان دار عمارات تعمیر کرنے کے علاوہ متعدد قلعے بھی تعمیر کیے تھے نیز یہ کہ اس کے بیٹے بشتا سب کے زمانے میں جب لہر اسپ کی مملکت رو بہ زوال ہوئی تو رو میوں کو جن میں نصرانیت ظہور پذیر ہو چکی تھی بیت المقدس پر حملہ کرنے اور اسے تباہ کرنے کاقصد کیا تھا۔
ہشام بن کلبی یہ بھی بیان کرتے ہیں کہ بشتا سب کے زمانے ہی میں فارس میں ایک شخص زرتشت نامی نے اہل فارس کو مجوسیت کی تلقین کی تھی اور اس کے بہت سے پیرو کار آج بھی ہندوستان و ایران میں پائے جاتے ہیں ۔1

1    اس روایت کو مزید بڑھا کر بعض راویوں نے اسی زرتشت کو جو بشتا سب کو آذربائیجان میں مِلا تھا اور اسے مجوسیت کی طرف مائل کرنے کی کوشش کی تھی لیکن ارمیاؑ کی بددعا سے دو مر وص ہو گیا تھا اور اہل فارس نے ہی جن میں خود اس کے بزرگ بھی شامل تھے اسے قتل کر دیا تھا۔ بنی اسرائیل کے بنی اسراہیم الزرتشت بتایا ہے جو صریحاََ غلط ہے کیونکہ ابراہیم الزرتشت کا شمار بنی اسرائیل کے ان انبیاء میں ہوتا ہے جو داؤدؑ اور سلیمانؑ اور ذکر یا ویحییٰؑ سے قبل بنی اسرائیل میں مبعوث ہوئے تھے ۔وہ در حقیقت قفقاز کی نہر الرس کی وادی میں پیدا ہوئے تھے ۔جس کے باشندوں کو اللہ تعالیٰ نے’’اصحاب الرس’’ فرمایا ہے۔ ظاہر ہے کہ رس’ الرس’ کا مخفف ہے۔ بہر کیف ابراہیم الزرتشت وادی رس میں پیدا ہوئے اور وہیں مبعوث ہوئے تھے ان کی کتاب قدیم فارسی زبان میں ہے اور پہلی آسمانی کتابوں اور صحائف کی طرح احکام و ہدایات پر مشتمل ہے اور اس میں آنحضرتؐ کے ظہور کا بھی ذکر اور بشارت ہے لیکن مجوسیوں نے یہ سمجھ کر کہ یا تو وہ کسی پہلے نبی کا ذکر ہے یا خود اس زرتشت کا جس نے ایران میں مجوسیت کی تلقین کی تھی اور اسی التباس کی وجہ سے پارسی قوم اس کاذب نبی کی پیروی کرنے لگے۔ اس بات کو ادیان و مذاہب کے عالم بخوبی سمجھتے ہیں۔ ( فرج اللہ زکی الکرومی )
بتا  سب کے بعد اس کا بیٹا بہنس بن بشتاسب بادشاہ ہوا تھا لیکن فارس و بابل کے یہ تینوں بادشاہ بخت نصر ہی کے زیر اثر رہے حتٰی کہ وہ طویل عرصے تک سیاہ و سفید کا مالک رہ کر دنیا سے روسیا ہی سمیٹ کر کوچ کر گیا۔
 یہاں اس روایت کو پیش کرنے کا اصل مقصد اس گاؤں کا ذکر کرنا تھا جہاں سے ایک شخص نے گزرتے ہوئے اسے مسمار و منہدم دیکھ کر یہ سوچا تھا کہ خُدا اس کے باشندوں کو دوبارہ کس طرح زندہ کرے گا اور جب وہ وہیں سو سال تک مردہ رہ کر اللہ تعالیٰ کے حُکم سے پھر زندہ ہو گیا تھا اور اس نے اقرار کیا تھا کہ اللہ تعالیٰ ہر چیز پر قادر ہے اور اسی طرح ارمیاؑ نے بیت المقدس میں ستر سال تک بحالتِ خواب گزارنے کے بعد بیدار ہو کر جب بیت المقدس کو دوبارہ تعمیر شدہ دیکھا تھا تو کہا تھا کہ اللہ تعالیٰ یقیناً ہرچیز پر قادر ہے۔
اس روایت کو اس کے سباق کے ساتھ ابن جریر نے بھی بیان کیا ہے اور اس میں متعدد مستند حوالے پیش کیے ہیں جن میں عبد الله بن سلام' ابن عباس' حسن' قاده السدی سلیمان اور ابن بریدہ و غیر ہ کے علاوہ علی رضی اللہ عنہ بھی شامل ہیں اور ابراہیم زرتشت کو بنی اسرائیل کے نبی بتایا ہے اور یہی بات بہت سے اسلاف واخلاف میں مشہور ہے ۔ واللہ اعلم
