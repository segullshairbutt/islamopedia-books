## فصل

### غزوہ احد میں مسلمانوں کو پیش آمدہ حوادث

ابن اسٰحق کہتے ہیں کہ غزوہ احد میں کچھ مسلمانوں کی اپنی غفلت سے مکمل فتح کے بعد انہیں جو ہزیمت کا سامنا کرنا پڑا اس کے بارے میں زہریؒ نے ان سے بیان کیا کہ اس افراتفری میں جب کہ ہر طرف رسول اللہ(ﷺ) قتل ہوگئے۔ کا شور مچ رہا تھا، سب سے پہلے کعب بن مالک رضی اللہ عنہ نے مغفر کے نیچے نبی کریمﷺ کی روشن ترین آنکھوں کی چمک سے آپ کو پہچانا اور اس لیے انہوں نے یہ آواز بلند پکار کر کہا:

"اے مسلمانو! رسول اللہ(ﷺ) تو یہ رہے۔

زہری نے ابن اسحٰق سے بیان کیا کہ کعب بن مالک رضی اللہ عنہ کی آواز سن کر آنحضرتﷺ نے انہیں خاموش رہنے کا اشارہ کیا لیکن ان کی پہلی ہی آواز پر بہت سے مسلمان اس گڑھے کے گرد جمع ہوگئے تھے جہاں آپﷺ پتھر کی چوٹ سے زخمی ہو کر گر گئے تھے۔ ان لوگوں میں ابوبکر صدیق، عمر بن خطاب، علی بن ابی طالب، طلحہ بن عبیداللہ، زبیر بن عوام، حارث بن صمہ اور کچھ دوسرے ممتاز مہاجرین و انصار رضی اللہ عنہم شامل تھے۔

کعب بن مالک رضی اللہ عنہ نے مزید بیان کیا کہ جب رسول اللہ(ﷺ) کو اس گڑھے سے نکالا اور اٹھا کر بٹھا دیا گیا تو آپﷺ نے فرمایا کہ آپ کو پتھر مار کر زخمی کرنے والا ابی بن خلف تھا۔ یاد ر ہے کہ ابی بن خلف نے مکے میں ایک بار آپﷺ سے کہا تھا:

"اے محمد! اگر مجھے سوار کے لیے کوئی گھوڑا مل گیا تو میں اسے بلاغانہ اتنا گھاس دانہ کھلاؤں گا کہ وہ خوب تنومند اور چست ہو جائے پھر میں اس پر سوار ہو کر تمہیں قتل کروں گا"۔

اس کے جواب میں آپﷺ نے فرمایا تھا:

"تو دیکھ لینا کہ ایک دن ان شاءاللہ میں ہی تجھے قتل کروں گا"۔

کہا جاتا ہے کہ مکے ہی میں ایک روز اس کے حلق میں کوئی چھوٹی سی ہڈی یا کوئی ایسی ہی چیز اٹک گئی تھی جس سے اس کا دم گھٹتے گھٹتے رہ گیا تھا لیکن اس چیز نے اس کے گلے میں ایسی خراش ڈال دی تھی جس کی وجہ سے اسے ہمیشہ تکلیف رہتی تھی اور وہ کہا کرتا تھا: "اے محمد! تو نے واقعی مجھے قتل کردیا"۔

تاہم قریش اسے پہلا پھسلا کر اور یہ کہہ کر کہ وہ کافی تندرست و توانا ہے، اُحد میں مسلمانوں کے مقابلے کے لیے لے آئے تھے لیکن اس بزدل کو گھوڑا تو کیا نصیب ہوتا پھر بھی اس نے اپنا کہا پورا کرنے کے لیے نبی کریمﷺ پر بزدلوں کی طرح چھپ چھپا کر پتھر سے حملہ کر دیا تھا۔ یہ بھی بیان کیا جاتا ہے کہ جب قریش بدر کی طرح اُحد میں بھی ناکامی سے دوچار ہو کر مکے کی طرف لوٹ رہے تھے تو ابی بن خلف راستے ہی میں مر گیا تھا اور مرتے وقت بھی اس کی زبان پر یہی الفاظ تھے: "اے محمدﷺ! تو نے واقعی مجھے قتل کردیا ہے۔

اس واقعہ کا ذکر کرتے ہوئے حسان بن ثابت رضی اللہ عنہ سے ابی بن خلف کی بد انجامی اور کیفر کردار کو پہنچنے کے بارے میں دو جگہ متعدد اشعار کہے ہیں۔ (مؤلف)

ابن اسحٰق کہتے ہیں کہ جس گہرے گڑھے میں آنحضرتﷺ  زخمی ہو کر گر گئے تھے اس کے کنارے کھڑے ہو کر حضرت علی رضی اللہ عنہ نے آپ کو وہاں سے نکالا اور آپ کو پلانے کے لیے خود مہر اس سے اتنا پانی لائے کہ انہوں نے آپﷺ کے چہرہ مبارک سے خون صاف کر کے زخموں کو بھی صاف کر دیا۔ اس سے آپﷺ کے جسم میں کسی قدر توانائی آگئی، تاہم آپﷺ پھر بھی خود اپنے ہاتھ سے پانی نہیں پی سکے تھے۔ حضرت علی رضی اللہ عنہ آپﷺ کے چہرے سے خون صاف کرتے وقت کہتے جا رہے تھے:

"اللہ تعالیٰ ان کمبختوں کو اپنے غضب کا نشانہ بنائے جنہوں نے اپنے نبیﷺ کا یہ حال کیا ہے"۔

ان جملہ واقعات کا ہم صحیح احادیث کے حوالے سے کافی ذکر کر چکے ہیں۔ (مؤلف)

ابن اسحٰق کہتے ہیں کہ جس پہاڑی پر نبی کریمﷺ  تشریف فرما تھے اور جہاں ہم لوگ بھی آپﷺ کے پاس موجود تھے وہاں خالد ابن ولید رضی اللہ عنہ نے بھی آنے کی کوشش کی تھی لیکن حضرت عمر رضی اللہ عنہ اور کچھ دوسرے صحابہ رضی اللہ عنہم نے مل کر انہیں اور ان کے ساتھیوں کو پیچھے دھکیل دیا تھا۔ اس وقت رسول اللہﷺ یہ دعا فرما رہے تھے:

"یا اللہ! ان لوگوں (دشمنوں) کو ہمارے قریب نہ آنے دینا"۔

ابن ہشام نے بیان کیا اور عفرہ کے غلام عمر نے بھی بتایا کہ جب آنحضرتﷺ کو احد کے پہاڑ سے اتار کر مسخرہ میں لایا
گیا تو آپﷺ کے جسم مبارک سے دوہری زرہ اتارنا سخت مشکل تھا۔ تاہم طلحہ ابن عبیداللہ نے آپ کو اپنی گود میں بٹھا کر آہستہ آہستہ نرمی سے وہ زرہ اتار لی تو آپﷺ نے فرمایا:

"میں نے طلحہ بن عبیداللہ کی (پر محبت) خدمت قبول کر لی ہے"۔

اس روایت کے راویوں میں یحییٰ بن عباد بن عبداللہ بن زبیر رضی اللہ عنہما، ان کے والد عبداللہ بن زبیر رضی اللہ عنہما اور خود حضرت زبیر رضی اللہ عنہ بھی شامل ہیں۔ (مؤلف)

ابن ہشام اور عفرہ کے غلام عمر نے مزید بیان کیا کہ بنی صخرہ میں آنحضرتﷺ کی قیادت میں مسلمانوں نے نماز ظہر ادا کی تو انہوں نے وہاں ایک ایسے شخص کو بھی دیکھا جسے وہ پہچانتے نہیں تھے، بعد میں معلوم ہوا کہ وہ شخص قزمان کے نام سے مشہور تھا اور یہ کہ وہ بہت تنومند اور بہادر تھا نیز یہ کہ اس نے جنگِ اُحد میں تنہا قریش کے سات آٹھ آدمیوں کو قتل کیا تھا لیکن جب اس کا ذکر آنحضرتﷺ سے کیا گیا تو آپﷺ نے فرمایا کہ وہ "جہنمی" ہے۔ یہ خبر جب قزمان کو جسے خود بھی احد کی لڑائی میں کافی زخم آئے تھے دی گئی تو وہ بولا:

"کاش میں اپنی ہی قوم کے اتنے آدمیوں کو قتل نہ کرتا"۔

مذکورہ راوی بیان کرتے ہیں کہ قزمان نے جب اسے میدان جنگ سے اٹھا کر بنی ظفر کے گھر لایا گیا تھا تو اس نے یہ الفاظ کہے تھے اور اس کے بعد زخموں کی تاب نہ لا کر اپنے ہی خنجر سے خود کشی کر لی تھی اور اس طرح نبی کریمﷺ کا ارشاد اس کے بارے میں صحیح نکلا۔

غزوہ خیبر میں ایک ایسے ہی واقعے کا ذکر کیا گیا ہے جس کی تفصیل ہم ان شاءاللہ آگے چل کر حسب موقع بیان کریں
گے۔ (مؤلف)

ویسے امام احمدؒ نے فرمایا کہ ان سے عبدالرزاق اور معمر نے زہری، مسیب اور ابوہریرہ رضی اللہ عنھما کے حوالے سے جنہوں نے غزوہ خیبر میں شرکت کی تھی بیان کیا کہ وہاں بھی قزمان جیسا ایک شخص تھا جسے مسلمان ہونے کا دعویٰ تھا اور اس نے لڑائی میں بھی بڑی جراَت و ہمت کا مظاہرہ کیا تھا لیکن آنحضرتﷺ نے اس کے بارے میں بھی یہی فرمایا تھا کہ وہ جہنمی ہے اور جب وہ زخمی
ہو کر میدان جنگ سے لوٹا تو بظاہر اس کے زخم مہلک نہیں تھے لیکن انہی معمولی زخموں کی تاب نہ لا کر اس نے خود کشی کر لی تھی۔ جب اس کی خبر نبی کریمﷺ کو دی گئی تو آپﷺ نے ارشاد فرمایا:

"اللہ اکبر، میں گواہی دیتا ہوں کہ میں اللہ کا بندہ اور اس کا رسول ہوں"۔

پھر آپﷺ نے ارشاد فرمایا: "الی النار" یعنی یہ شخص دوزخ میں جائے گا۔ اس کے بعد آپﷺ نے بلال رضی اللہ عنہ کو حکم دیا کہ وہ اعلان کردیں کہ:

"مسلمان ہوئے بغیر کوئی شخص جنت میں نہیں جائے گا، ویسے اہل ایمان (کی تعداد) میں اضافے کے لیے اللہ تعالیٰ
فاسق و فاجر لوگوں کو بھی ان میں ملا دیتا ہے"۔

یہاں غزوہ خیبر کے حوالے سے جیسا کہ صحیحین (صحیح مسلم و صحیح بخاری) میں عبدالرزاق کی زبانی ابن اسحٰق کے حوالے سے بیان کیا گیا ہے یہ بات بھی یاد رکھنے کے قابل ہے کہ وہاں جنگ کے موقع پر ایک یہودی نے خیبر کے دوسرے یہودیوں سے کہا تھا:

"میں محمد کی طرف سے لڑائی میں حصہ لوں گا"۔

اس پر یہودی بولے تھے:

"آج تو سینچر کا دن ہے، کیا تو سنیچر کے دن بھی لڑائی میں حصہ لے گا؟"۔

اس کے جواب میں اس نے کہا تھا:

"تمہارا کوئی سچر نہیں ہے ویسے محمد(ﷺ) کو اختیار ہے کہ وہ چاہیں تو آج جنگ کریں اور نہ چاہیں تو نہ کریں"۔

پھر اپنے قول کے مطابق وہ پہلے آنحضرتﷺ کی خدمت میں حاضر ہوا تھا اور پھر مسلمانوں کے دوش بدوش یہودیوں
کے خلاف جنگ میں شریک ہو گیا تھا۔ مذکورہ بالا راویوں نے بیان کیا ہے کہ اس یہودی کا نام مخریق تھا اور وہ بنی ثعلبہ بن غیطون کا ایک فرد تھا۔ جب اس کے قتل کی خبر نبی کریمﷺ کو دی گئی تو آپﷺ نے فرمایا:

"مخریق یہودیوں میں بھلا آدمی تھا"۔

بہرحال مذکورہ بالا راویوں کے بقول فتح خیبر کے بعد محریق کا مال مسلمانوں میں بطور مال غنیمت تقسیم کرنے کے بجائے مدینے لایا گیا تھا اور وہاں ایک وقف قائم کیا گیا تھا جو محمد بن کعب قرظی کے بیان کے مطابق اسلام میں پہلا وقف تھا۔

اسی طرح ابن اسحٰق کہتے ہیں کہ ان سے حصین بن عبدالرحمٰن بن عمرو بن سعد بن معاذ نے ابی سفیان کے غلام ابن ابی احمد اور ابوہریرہ رضی اللہ عنہ کے حوالے سے بیان کیا کہ ایک اور مخلص تھا جو نہ کبھی نماز میں مسلمانوں کے ساتھ شریک ہوا تھا نہ اس کے کسی طرز عمل سے اس کا مسلمان ہونا ظاہر ہوتا تھا، لیکن ابوہریرہ رضی اللہ عنہ فرماتے ہیں کہ اسے لوگ مرنے کے بعد جنتی کہتے تھے ابوہریرہ رضی اللہ عنہ چونکہ اس شخص کو نہیں پہنچانتے تھے اس لیے انہوں نے کسی سے پوچھا تو معلوم ہوا کہ وہ بھی یہودی تھا اور اس کا نام اصیرم بنی عبدالاشبل عمرو بن ثابت ابن وقش تھا۔ حصین نے لوگوں کے اسے جنتی بتانے پر حیرت کا اظہار کرتے ہوئے محمود بن اسد سے اس بارے میں پوچھا تو انہوں نے بتایا کہ اصیرم غزوہ بدر سے قبل ہی اسلام کی طرف راغب تھا اور پھر جب جنگ بدر شروع ہوئی تو وہ
بھی پہلے نبی کریمﷺ کی خدمت میں حاضر ہوا اور پھر مسلمانوں کی طرف سے جنگ میں شریک ہوگیا۔

حصین محمود بن اسد کے حوالے سے بیان کرتے ہیں کہ اصیرم مسلمانوں کی طرف سے یہودیوں کے خلاف خیبر میں بڑی بہادری سے لڑ رہا تھا اور زخم پر زخم کھا رہا تھا تو اچانک کسی یہودی جنگجو نے اس کے سامنے آ کر کہا:
اصیرم! تجھے کیا ہو گیا ہے کہ تو اپنی ہی قوم سے لڑ رہا ہے، کیا تو مسلمان ہو گیا ہے؟"

اس سوال پر اصیرم نے برجستہ جواب دیا:
"ہاں میں اللہ اور اس کے رسولﷺ پر ایمان لا کر مسلمان ہو گیا ہوں۔ اب یہاں میرا حال جو ہو سو ہو اور میرا حشر جو بھی ہو دیکھا جائے گا"۔

یہ تو کہیں نہیں بتایا گیا کہ اصیر م کی وفات مسلمانوں میں ہوئی تھی یا یہودیوں کے پاس جا کر لیکن جب اس کی موت کی خبر ملی تو آپﷺ نے فرمایا تھا کہ وہ اہل جنت میں سے ہے اور یہی بات پھر مشہور ہوگئی تھی۔

غزوۂ احد کے موقع پر اس قسم کے ایک اور واقعے کا ذکر کرتے ہوئے ابن اسحٰق کہتے ہیں کہ ان سے ان کے والد نے بنی سلمہ کے کچھ شیوخ کے حوالے سے بیان کیا کہ مدینے میں ایک شخص عمرو بن جموح کے ایک پاؤں میں اس قدر لنگ تھا کہ وہ لنگڑا کر بھی مشکل سے چل سکتا تھا لیکن چونکہ وہ غزوہ احد میں شرکت پر مصر تھا اس لیے اس کے چاروں بیٹوں نے اسے یہ کہہ کر محبوس کر دیا تھا کہ معذوروں پر جہاد میں شرکت لازمی نہیں ہے لیکن اس نے اصرار کیا کہ اسے رسول اللہﷺ کی خدمت میں حاضر کیا جائے اور اگر آپﷺ اسے اس جہاد میں شرکت سے منع فرما دیں گے تو پھر وہ آپ کے حکم کی اطاعت کرتے ہوئے اس جہاد میں شرکت پر اصرار نہیں کرے گا۔ چنانچہ اسے آپﷺ کی خدمت میں حاضر کیا گیا اور آپﷺ نے بھی اس سے یہی فرمایا کہ:

"اللہ تعالیٰ کے حکم کے تحت تم ایسے معذوروں پر جہاد میں شرکت لازمی نہیں ہے"۔

تاہم اس نے آپ سے عاجزانہ عرض کیا :

یارسول اللہ (ﷺ) آپ مجھے اس معذوری کے باوجود جنت کے حق سے کیوں محروم فرماتے ہیں؟"۔

اس کی زبان سے کلمات سن کر آپﷺ نے اس کے بیٹوں سے فرمایا:

"تمہیں اس کو روکنے کا بھلا کیا حق ہے جب کہ اللہ تعالیٰ اسے رتبہ شہادت سے سرفراز فرمانا چاہتا ہے؟"۔

چنانچہ نبی کریمﷺ کے اس ارشاد کے بعد وہ غزوہ احد میں شریک ہوا اور شہادت پائی۔

ابن اسحٰق کہتے ہیں کہ جب ہند بنت عتبہ کو حضرت حمزہ رضی اللہ عنہ کی شہادت کی خبر لی تو وہ اپنے خدم و حشم کے ساتھ وحشیوں کی طرح دوڑتی ہوئی ان کی شہادت گاہ تک چلی آئی اور ان کا سینہ چاک کر کے کلیجہ نکالا اور اسے چبا کر نگلنا چاہتی تھی لیکن جب وہ اس سے نگلا نہ گیا تو اس نے اسے چبا کر تھوک دیا۔ لیکن موسیٰ بن عقبہ بیان کرتے ہیں کہ خود وحشی نے حضرت حمزہ رضی اللہ عنہ کا کلیجہ ان کا سینہ چاک کر کے نکالا تھا اور اسے ہند کے پاس لے گیا تھا تو پہلے اس نے اسے چبا کر نگلنے کی کوشش کی تھی لیکن جب اس سے نگلا نہ گیا تو اس نے اسے چبا کر تھوک دیا تھا۔

ابن اسحٰق کہتے ہیں کہ کچھ مسلمانوں کی اپنی غفلت اور لاپروائی کی وجہ سے جب قریش کو پسپا ہوتے ہوئے بھی پلٹ کر اس پہاڑی کے نیچے تک آنے کا موقع مل گیا تھا جس کے اوپر نبی کریمﷺ تشریف فرما تھے اور ابوسفیان نے یہ افواہ سنی تھی کہ (خدانخواستہ) آنحضرتﷺ کو قتل کر دیا گیا ہے تو اس نے نیچے ہی سے پکار کر حضرت عمر رضی اللہ عنہ کو مخاطب کر کے کہا تھا:

"اے عمر بن خطابؓ! تم نے دیکھا کہ ہمارا معبود ہبل کتنا عظیم ہے اس نے ہمارے ہاتھوں آخر محمد (ﷺ) کو قتل کرا
دیا"۔

ابوسفیان کی یہ لاف زنی سن کر رسول اللہﷺ نے حضرت عمر رضی اللہ عنہ کو حکم دیا تھا کہ ابوسفیان سے کہہ دیا جائے کہ:

"اللہ کا رسول(ﷺ) یہاں موجود ہے اور عظیم ترین ذات اس خدائے واحد کی ہے جس کا کوئی شریک نہیں"۔

جب حضرت عمر رضی اللہ عنہ نے آپ کے حکم کے مطابق ابوسفیان کو یہ جواب دیا تو وہ شرمندہ ہو کر بولا:

"اچھی بات ہے یہاں نہ ہی ہم بدر کا بدلہ تم لوگوں سے کہیں نہ کہیں ضرور لیں گے"۔

حضرت عمر رضی اللہ عنہ نے آنحضرتﷺ کے حکم سے اسے جواب دیا:

"ہم تم سے ہر جگہ مقابلے کے لیے تیار ہیں"۔
دے دیا۔
حضرت عمر نی نی عنہ کا یہ جواب سن کر ابو سفیان اپنا سا منہ لے کر رہ گیا اور لشکر قریش کو چاروناچار مکے کی طرف واپسی کا حکملبدایہ والنہایہ جلد چہارم

**غزوہ اُحد میں نبی کریم صل اللہﷺ کی دعائیں**

امام احمد بیان فرماتے ہیں کہ انہیں مروان بن معاویہ الفراری اور عبد الواحد بن ایمن مکی نے ابن رفاعہ زرقی اور ان کے
والد کے حوالے سے بیان کیا کہ رسول اللہ (صلی الله ) غزوہ احد کے روز طلوع سحر سے لے کر آخر وقت تک اللہ تعالیٰ کی حمد وثنا اور اس
سے اسلام اور مسلمانوں کی حفاظت و سلامتی کی دعائیں فرماتے رہے اور جیسا کہ پہلے بیان کیا جا چکا ہے جب آپ ایک دشمن اسلام
کے پتھر لگنے سے شدید طور پر زخمی ہو گئے تھے اور آپ کے چار دندان مبارک شہید ہونے کے علاوہ آپ کے خود کی دو کڑیاں آپ
کے رخسار مبارک میں پیوست ہو کر اندرونی استخوان میں جابیٹھی تھیں جنہیں آپ کے دو صحابہ کرام مینا دینا نے مل کر وہاں سے باہر
نکالا تھا اور اس وقت اس زخم کے خون نے آپ کے پورے چہرہ مبارک کو تر کر دیا تھا اور اس کے علاوہ آپ کے نیچے کے مسوڑھوں
سے بھی مسلسل خون جاری تھا اس وقت بھی آپ کے شگاف یافتہ لہائے مبارک پر اللہ تعالیٰ کی حمد وثنا اس کا شکر ہی تھا اور آخر میں
آپ نے صرف اتنا فرمایا تھا:
یا اللہ ! یہ قوم کیسے فلاح پائے گی جس نے اپنے نبی کے ساتھ یہ سلوک کیا ہے“۔
اس سے صاف ظاہر ہوتا ہے کہ رحمت عالم ( منی ایم) کو ایسی حالت میں بھی نہ صرف عربی قوم بلکہ اس کے حوالے سے تمام
بنی نوع انسان کی فلاح کی فکر لاحق تھی اور آپ اللہ تعالیٰ سے اس کی اصلاح اور فلاح و بہبود کے متمنی تھے۔البدایہ
