## فصل

### غزوہ بنی قریظہ

پچھلی فصل میں مذکورہ دشمنانِ اسلام کو جیسا کہ پچھلے صفحات میں بیان کیا گیا غزوہ خندق کی طویل مدت کے دوران میں آنحضرتﷺ کے ساتھ کیسے ہوئے معاہدوں کی خلاف ورزی اور خود قریش کو غزوہ احد میں پے درپے شکستوں کے بعد اس دفعہ بھی انتہائی شد و مد سے آپﷺ کے خلاف جنگی تیاریوں کے باوجود کوئی فائدہ نہ پہنچا بلکہ اللہ تعالیٰ کے ارشاد کے بموجب آخرت کے دردناک عذاب کو دانستہ اپنے سر لے لیا بلکہ غضب خداوندی میں مبتلا ہو کر دنیا و آخرت دونوں میں خسارے کے مستحق ٹھہرے اور ان کے مقابلے میں اہل اسلام رضائے الہٰی کے مطابق راہِ خدا میں جہاد کر کے سرخرو اور کامیابی سے ہمکنار ہوئے۔ جیسا کہ خود اللہ تعالیٰ نے ارشاد فرمایا:

**<span class="quranic-text">(وَرَدَّ اللهُ الَّذِيْنَ كَفَرُوْا بِغَيْظِيْهِمْ لَمْ يَنَالُوْا خَيْرًا وَكَفَى اللهُ الْمُؤْمِنِيْنَ الْقِتَالَ وَكَانَ اللهُ قَوِيًّا عَزِيْزًا۔۔۔۔۔۔ الخ)</span>**

بخاریؒ فرماتے ہیں کہ ان سے محمد بن مقاتل، عبداللہ اور موسیٰ بن عقبہ نے سالم، نافع اور عبداللہ کے حوالے سے بیان کیا کہ آنحضرتﷺ ان جملہ غزوات میں رکاوٹ کے باوجود انہیں حج و عمرہ کی ابتدا تصور فرماتے اور زبان پر بآواز خفیف نعرہ تکبیر لا کر ارشاد فرماتے:

**<span class="arabic-text">لَا اِلٰهٗ اِلَّا اللهُ وَحْدَهُ لَا شَريْكَ لَهٗ لَهُ الْمُلْكُ وَلَهُ الْحَمْدُ وَهُوَ عَلٰى كُلِّ شَیْءٍ قَدِيْرٌ آئِبُوْنَ تَائِبُوْنَ عَابِدُوْنَ سَاجِدُوْنَ لِرَبِّنَا حَامِدُوْنَ صَدَقَ اللهُ صَدَقَ اللهُ وَعْدَهٗ وَ نَصَرَ عَبْدَهٗ وَ هَزَمَ الْاَحْزَابَ وَحْدَهٗ.</span>**

محمد بن اسحٰق فرماتے ہیں کہ جب حضور نبی کریمﷺ غزوہ خندق سے فراغت کے بعد مدینے میں واپس تشریف لائے تو آپﷺ اور آپﷺ کے صحابہ رضی اللہ عنہم نے ہتھیار اور زرہ بکتر جسم سے اتار کر کچھ دیر آرام کیا تھا کہ ظہر کا وقت ہو گیا اور اسی وقت جبریل علیہ السلام نے جو زرق برق لباس میں ملبوس تھے حضور نبی کریمﷺ کی خدمت میں حاضر ہو کر عرض کیا کہ:

 "حضور(ﷺ) آپﷺ تو غیر مسلح ہو گئے ہیں لیکن مجھے اللہ تعالیٰ نے آپ کی خدمت میں اس حکم کے ساتھ بھیجا ہے کہ آپﷺ غزوہ بنی قریظہ کے لیے قبیلہ بنی قریظہ کی طرف روانہ ہو جائیے، ادھر میں ابھی سے وہاں پہنچتا ہوں اور انہیں آپ کی اس طرف روانگی کی اطلاع دے کر ان میں کھلبلی ڈالتا ہوں"۔ 

جبریل علیہ السلام کی زبانی اللہ تعالیٰ کا یہ حکم سن کر آپﷺ نے مسجد میں اذان کا حکم دیا۔ پھر ظہر کی نماز سے قبل صحابہ رضی اللہ عنہم کو اللہ تعالیٰ کے اس حکم کی اطلاع دی اور نماز ظہر سے فارغ ہوتے ہی اتنی جلد اس طرف روانہ ہوئے کہ نماز عصر وہیں جا کر ادا کی۔

 ابن ہشام کہتے ہیں کہ اس موقع پر بھی رسول اللہ(ﷺ) نے ابن ام مکتوم رضی اللہ عنہ ہی کو مدینے کا والی مقرر فرمایا تھا۔

بخاریؒ کہتے ہیں کہ ان سے عبداللہ بن ابی شیبہ اور ابن نمیر نے ہشام ان کے والد اور حضرت عائشہ صدیقہ رضی اللہ عنھا کے حوالے سے بیان کیا اور آخر الذکر کی زبانی بتایا کہ جو نہی آنحضرتﷺ غزوہ خندق سے فارغ ہو کر گھر میں تشریف لائے تو غسل سے فارغ ہوئے ہی تھے کہ جبریل علیہ السلام نے آپ کی خدمت میں حاضر ہو کر اللہ تعالیٰ کی طرف سے پینے سے روانگی کا حکم دے دیا۔ آپﷺ نے جبریل علیہ السلام کے سے پوچھا "روانگی کس طرف ہو گی؟"۔ تو جبریل علیہ السلام بنی قریظہ کی طرف انگلی سے اشارہ کر کے
ہوئے: "اس طرف" پھر بولے:

"آپﷺ غیر مسلح ہو گئے لیکن مجھے اور میرے ساتھی فرشتوں کو اللہ تعالیٰ نے غیر مسلح ہونے کا حکم نہیں دیا تھا اور اب ہم اس کے حکم سے اسی طرف جا رہے ہیں"۔

حضرت عائشہ رضی اللہ عنھا فرماتی ہیں کہ جبریل علیہ السلام سے یہ سن کر آپ فوراً بنی قریظہ کی طرف روانہ ہو گئے۔

امام احمدؒ فرماتے ہیں کہ ان سے حسن اور حماد بن سلمہ نے ہشام بن عروہ، ان کے والد اور حضرت عائشہ رضی اللہ عنھا کے حوالے سے بیان کیا کہ آخر الذکر نے بتایا کہ آنحضرتﷺ غزوہ خندق سے نمٹ کر گھر تشریف لائے اور غسل سے فارغ ہو چکے تو انہوں نے ایک دیوار کے روزن سے دیکھا کہ جبریل علیہ السلام آپﷺ کے پاس اس حالت میں آئے کہ ان کے بالوں پر غبار تھا اور انہوں نے آپﷺ سے اللہ کی طرف سے کچھ کہا تو آپﷺ فوراً روانگی کی تیاری فرمانے لگے۔ انہوں نے آپﷺ سے دریافت کیا تو آپﷺ نے فرمایا کہ
اللہ تعالیٰ نے آپ کو بنی قریظہ کی طرف روانگی کا حکم دیا ہے جب کہ خود جبریل علیہ السلام اور دوسرے فرشتے اللہ تعالیٰ کے حکم سے پہلے ہی ادھر روانہ ہو گئے ہیں۔

بخاریؒ فرماتے ہیں کہ ان سے موسیٰ اور جریر بن حازم نے حمید بن ہلال اور انس بن مالک کے حوالے سے بیان کیا کہ آخر الذکر نے بتایا کہ انہوں نے آنحضرتﷺکی مدینے سے روانگی سے قبل بنی غنم کی ایک پگڈنڈی پر حضرت جبریل علیہ السلام کے گھوڑے کے سموں سے غبار اٹھتا دیکھا تھا۔

بخاریؒ مزید فرماتے ہیں کہ ان سے عبداللہ بن محمد بن اسماء اور جویریہ بن اسماء نے نافع اور ابن عمر رضی اللہ عنھما
کے حوالے سے بیان کیا کہ رسول اللہ (ﷺ) نے یوم احزاب کے متعلق فرمایا کہ اس روز آپﷺ نے اور آپﷺ کے صحابہ رضی اللہ عنھم میں سے کسی نے بنی قریظہ پہنچنے سے قبل نماز عصر ادا نہیں کی تھی حالانکہ عصر کا وقت وہاں پہنچنے سے پہلے ہی ہو چکا تھا۔

بیہقی مختلف حوالوں سے کہتے ہیں کہ انہوں نے آنحضرتﷺ سے سنا تھا کہ جبریل علیہ السلام نے آپﷺ سے عرض کیا تھا کہ انہوں نے اور ان کے ساتھی فرشتوں نے اللہ تعالیٰ کے حکم کے مطابق اس وقت تک ہتھیار نہیں اتارے تھے اور انہوں نے آپﷺ سے یہ بھی عرض کیا تھا کہ آپﷺ اپنے صحابہ رضی اللہ عنہم کو فوراً ہتھیار بندی کا حکم دیں اور جیسا کہ اللہ تعالیٰ نے فرمایا ہے بنی قریظہ کی طرف
فورا روانہ ہو کر نماز عصر وہیں ادا فرمائیں۔

زہریؒ نے متعدد حوالوں سے بتایا ہے کہ اس موقع پر آنحضرتﷺ اور آپ کے صحابہ رضی اللہ عنہم کے بنی قریظہ پہنچنے سے قبل ہی آفتاب غروب ہو گیا تھا۔ اس لیے وہاں بھی مقام خندق کی طرح غروب آفتاب کے بعد ہی نماز عصر ادا کی گئی تھی۔

بیہقی متعدد حوالوں سے حضرت عائشہ رضی اللہ عنھا کی زبانی مزید بیان کرتے ہیں کہ جب آنحضرتﷺ یوم خندق سے واپس آکر غسل کے بعد فوراً ہی سلاح بند ہونے لگے تو انہوں نے آپﷺ سے اس کا سبب دریافت کیا تو آپﷺ نے فرمایا:

"یہ جبریل علیہ السلام ہیں، انہوں نے خدا کی طرف سے مجھے حکم دیا ہے کہ میں فوراً احزاب کے تعاقب میں بنی قریظہ کی طرف روانہ ہو جاؤں"۔

حضرت عائشہ رضی اللہ عنھا فرماتی ہیں کہ اس کے بعد آپﷺ نے اپنے صحابہ رضی اللہ عنہم کو بھی فوری تیاری کا حکم دیا اور جیسا کہ آپﷺ نے ارشاد فرمایا تھا بنی قریظہ کا رخ کر کے حمراء اسد کی طرف روانہ ہو گئے۔

کچھ لوگ بعض صحابہ رضی اللہ عنہم کی زبانی بیان کرتے ہیں کہ اس وقت اتنا وقت تو تھا نہیں کہ آنحضرتﷺ راستے میں کسی جگہ ٹھہر کر باجماعت نماز عصر کا حکم دیتے، اس لیے جسے جہاں موقع ملا اس نے وہیں نماز عصر ادا کی اور پھر سر پٹ گھوڑا دوڑاتا ہوا اپنے اگلے ساتھیوں سے جا ملا لیکن کچھ لوگ بعض دوسرے صحابہ رضی اللہ عنہم کے حوالے سے یہ بھی بیان کرتے ہیں کہ انہوں نے غروب آفتاب کے بعد بنی قریظہ کے قریب پہنچ کر آپﷺ کے ساتھ نماز عصر ادا کی تھی۔ تاہم آپﷺ نے دوسرے لوگوں سے اس کے بارے میں باز پرس نہیں کی تھی۔

کہا جاتا ہے کہ بنی قریظہ پہنچ کر آپ نے ایک طرف اشارہ کر کے صحابہ رضی اللہ عنہم سے فرمایا تھا:

"یہ جبریل علیہ السلام ہیں جو ہم سے پہلے ہی دشمنان اسلام پر رعب ڈالنے اور ان کے دلوں میں گھبراہٹ پیدا کرنے کے
لیے یہاں پہنچ گئے ہیں"۔

بتایا گیا ہے کہ اپنے صحابہ رضی اللہ عنہم سے مذکورہ بالا گفتگو کے بعد آپﷺ نے انہیں ایک طرف ہٹنے کا حکم دیا تاکہ آپﷺ اس قبیلے کے لوگوں سے گفتگو فرما سکیں۔ تاہم آپ کی صلح پسندانہ گفتگو کے بعد بھی وہ لوگ سرکشی سے باز نہ آئے بلکہ کہنے لگے:

"اے ابو القاسم! آپﷺ اِدھر اُدھر کی فضول باتیں نہ کریں، ہم آپﷺ کے سامنے جھکنے والے نہیں ہیں"۔

چنانچہ آپ نے مجبوراً اپنے صحابہ رضی اللہ عنہم کو اس بستی کے محاصرے کا حکم دے دیا۔

کہا جاتا ہے کہ اس کے بعد اس بستی کے کچھ لوگ جو سعد بن معاذ رضی اللہ عنہ کے حلیف تھے باہمی فیصلے کے لیے ان کے پاس آئے تو انہوں نے کہا کہ جو لوگ مسلمانوں سے جنگ کریں گے انہیں قتل کیا جائے گا۔ تاہم معذوروں اور عورتوں اور بچوں سے کوئی تعارض نہیں کیا جائے گا۔

بختری کے بقول یہ بات فیصلہ کن نہیں ہے کہ محصورین سے یہ بات سعد بن معاذ رضی اللہ عنہ نے کہی تھی یا کسی اور نے۔ واللہ اعلم

ابن اسحٰق کہتے ہیں کہ مدینے سے روانگی کے وقت آنحضرتﷺ نے حضرت علی رضی اللہ عنہ کو علم دے کر ان کی جماعت کے ساتھ آگے روانہ فرما دیا تھا۔ یہ بھی کہا جاتا ہے کہ آنحضرتﷺ کی سواری کا ایک تسمہ کسی وجہ سے ٹوٹ گیا تھا اس لیے جبریل علیہ السلام آپ کو موضع جنائز کی مسجد کے دروازے تک اپنی سواری پر لائے تھے جہاں آپﷺ اپنی اُمت کے دوسرے افراد سے آملے تھے۔ انس بن مالک رضی اللہ عنہ نے جبریل علیہ السلام کے گھوڑے کے سموں سے اڑتے ہوئے غبار کا جو ذکر کیا وہ جبریل علیہ السلام کی اسی سواری کے لیے چھوٹے غبار سے متعلق ہے جب آنحضرتﷺ جبریل علیہ السلام کے ساتھ ایک ہی سواری پر سفر فرما رہے تھے۔ جبریل علیہ السلام نے آپ کو مذکورہ بالا مسجد کے دروازے پر اتار کر آپﷺ سے عرض کیا تھا کہ وہ اپنے ساتھی فرشتوں کے ہمراہ اس کے بعد بنی قریظہ کے لوگوں کی طرف جاتے ہیں تاکہ آپﷺ کے وہاں پہنچتے اور ان سے جنگ کرنے سے قبل ہی وہ لوگ رُعب میں آکر
دشت زدہ ہو جائیں۔

اسی روایت میں بیان کیا گیا ہے کہ جب آنحضرتﷺ بنی غنم میں جو آپﷺ کے منتظر تھے پہنچے تو آپﷺ نے ان سے
دریافت فرمایا کہ آیا آپ ﷺسے قبل کوئی سوار تیزی کے ساتھ ادھر سے گزرا تھا تو انہوں نے بتایا کہ ہاں ادھر سے سفید گھوڑے پر سوار دحیہ کلبی رضی اللہ عنہ جس کے گھوڑے کی زمین پر دیباج مڑھا ہوا تھا۔ رسول اللہﷺ نے انہیں بتایا کہ وہ جبریل علیہ السلام تھے جو اس وقت دحیہ کلبی رضی اللہ عنہ سے مشابہ تھے اور اس لیے وہ انہیں دحیہ کلبی رضی اللہ عنہ سمجھے تھے۔

اس کے بعد آنحضرتﷺ نے بنی غنم سے فرمایا کہ وہ بنی قریظہ تک آپ کا اور آپ کے صحابہ رضی اللہ عنہم کا ساتھ دیں۔

سطور بالا میں جن لوگوں کے بارے میں بتایا گیا ہے کہ انہوں نے بنی قریظہ پہنچنے سے قبل راستے ہی میں نماز عصر پڑھ لی تھی ان سے جب ان لوگوں نے جنہوں نے بنی قریظہ پہنچ کر غروب آفتاب کے بعد آنحضرتﷺ کی قیادت میں نماز عصر پڑھ لی تھی جب یہ کہا کہ انہوں نے راستے میں رُک کر نماز عصر ادا کرنے میں آپﷺ کے حکم سے انحراف کیا ہے تو آپ نے فرمایا کہ:

"ان دونوں کی نماز میں کوئی فرق نہیں ہے کیونکہ پہلے لوگوں نے عصر کی نماز کے سلسلے میں حکم الہٰی کی پابندی کا خیال رکھا ہے اور دوسرے لوگوں نے موقع محل کے لحاظ سے آپﷺ کے قلم کی پابندی کی ہے"۔

بہرکیف جب آنحضرتﷺ نے بنی قریظہ کے قلعہ کا محاصرہ کیا تو اس سے قبل حئی بن اخطب اس وقت جب قریش غزوہ
خندق کے موقع پر مذکورہ بالا طوفان باد سے گھبرا کر جو اللہ تعالیٰ کی طرف سے عذاب بن کر ان پر نازل ہوا تھا صبح ہوتے ہی مکے کی طرف فرار ہوئے تھے بنی قریظہ میں چلا آیا تھا اور اب انہیں آپﷺ کے خلاف جنگ پر ابھار رہا تھا۔

جب آنحضرتﷺ نے حضرت علی رضی اللہ عنہ کو قلعہ بنی قریظہ کی جانب آگے بڑھایا تو انہوں نے اتمام حجت کے لیے قلعہ پر حملہ کرنے سے قبل وہاں کے ان سربراہوں سے گفتگو کرنا چاہی جو قلعہ کی فصیل پر آگئے تھے لیکن انہوں نے اسلام اور داعی اسلامﷺ دونوں کو اس صلح جوئی کے جواب میں سب و شتم سے نوازا۔ اس پر حضرت علی رضی اللہ عنہ نے پلٹ کر آنحضرتﷺ سے عرض کیا کہ:

"میں اللہ تعالیٰ کے فضل و کرم سے ان لوگوں سے نمٹ لوں گا لیکن آپﷺ آسے تشریف نہ لائیں"۔

آپﷺ نے حضرت علی رضی اللہ عنہ سے اس کی وجہ دریافت کی تو وہ بولے:

"یہ بد نہاد اسلام اور آپ کو نعوذ باللہ گالیاں دے رہے ہیں"۔

اس کے جواب میں نبی اکرمﷺ نے ارشاد فرمایا:

"کیا تمہیں معلوم نہیں کہ اس سے قبل قریش اور ان کے یہی حلیف اسلام کو اور مجھے اس سے زیادہ سب و شتم سے نوازتے رہے ہیں"۔

اس کے بعد حضرت علی رضی اللہ عنہ نے بنی قریظہ کے قلعہ پر آ کے بڑھ کر ایسا بھرپور حملہ کیا کہ اہل قلعہ کے سرداروں کو یقین ہوگیا کہ جب سارے مسلمان مل کر ان پر حملہ آور ہوں کے تو قلعہ ضرور فتح ہو جائے گا۔ اس لیے انہوں نے اپنا ایک آدی حضور نبی کریمﷺ کی خدمت میں اس درخواست کے ساتھ بھیجا کہ ان کے پاس ابولبابہ رضی اللہ عنہ کو بھیجیں تاکہ ان سے کچھ بات چیت ہوسکے۔ چنانچہ آپﷺ نے ان کی یہ درخواست قبول فرما کر ابولبابہ رضی اللہ عنہ کو قلعہ میں بھیج دیا۔

واضح رہے کہ ابولبابہ بھی نعیم بن مسعود رضی اللہ عنہ کی طرح عہد جاہلیت میں اسلام لانے سے قبل اس قبیلے کے یہودیوں کے دوست رہ چکے تھے۔ چنانچہ انہوں نے وہاں جا کر انہیں سمجھانے کی ہزار کوشش کی اور اس کے علاوہ وہاں موجود کعب بن اسد نے ان سے کہا کہ وہ تین باتوں میں سے ایک بات قبول کرلیں۔ پہلی بات یہ کہ وہ آنحضرتﷺ کو ایک نبی کی حیثیت سے تسلیم کر کے داخل اسلام ہوجائیں کیونکہ آپﷺ کے بارے میں توریت میں بشارت موجود ہے دوسری بات یہ کہ وہ آپﷺ سے آپﷺ ہی کی شرائط پر صلح کرلیں اور تیسری بات یہ ہے کہ ان سے جنگ کریں اور شکست کی صورت میں اپنی عورتوں اور بچوں کو مسلمانوں کے رحم و کرم پر چھوڑ دیں لیکن چونکہ بنی قریظہ کے یہودیوں کو حئی بن اخطب نے آپﷺ خلاف پہلے ہی حد سے زیادہ بھڑکا رکھا تھا، اس لیے انہوں نے کعب بن اسد کی پہلی دونوں باتیں ماننے سے صاف انکار کر دیا۔ البتہ جب انہی میں سے کسی نے ابوالہا بہ بن منذر می ماند سے جنہیں اہل قلعہ نے نبی کریمﷺ سے درخواست کر کے بلایا تھا پوچھا کہ مسلمان ان کی شکست کی صورت میں ان کے ساتھ
زیادہ سے زیادہ کیا سلوک کر سکتے ہیں؟ تو انہوں نے اپنے گلے کی طرف اشارہ کر کے اس پر خنجر کی طرح پھیر دیا۔ پھر بولے:

"اس صورت میں ان کا تمہارے بچوں اور عورتوں کے ساتھ ان کا کم سے کم یہ سلوک ہو سکتا ہے"۔

ابولبابہ رضی اللہ عنہ کے اس جواب سے وہاں موجود عورتیں اور بچے کانپنے اور زار و قطار رونے لگے۔ ان کی یہ حالت دیکھ کر خود ابولبابہ بن منذر رضی اللہ عنہ پر رقت طاری ہو گئی اور جب وہ قلعہ سے پلٹے تو آنحضرتﷺ کی خدمت میں حاضر ہونے کے بجائے مسلمانوں کی نظروں میں سے کسی نہ کسی طرح بیچ کر مدینے واپس چلے گئے لیکن وہاں پہنچ کر اپنے اس فعل پر اس قدر نادم ہوئے کہ مسجد نبوی کی بیرونی دیواروں سے اپنا جسم رگڑ رگڑ کر زخمی کر لیا اور رحمت عالمﷺ نے جب مدینے میں واپسی پر یہ سنا تو انہیں
معاف فرما دیا تھا۔ سورہ توبہ کی ایک شان نزول یہ بھی ہے۔

بہرکیف چونکہ ابولبانہ رضی اللہ عنہ نے انہیں یعنی بنی قریظہ کو مسلمانوں سے حد درجہ خائف کر دیا تھا اس لیے وہ آپس میں کہنے لگے کہ اپنے بچوں اور عورتوں کو مسلمانوں کے رحم و کرم پر چھوڑنے سے یہی بہتر ہوگا کہ جب تک ممکن ہو ان سے جنگ کی جائے لیکن اس فیصلے کے بعد انہوں نے یک زبان ہو کر کہا: "کل یوم السبت ہے" اس لیے ہم مسلمانوں سے جنگ تو کر نہیں سکتے۔ تاہم مسلمانوں سے کہا جائے کہ کل یوم السبت" یعنی ہماری عبادت کا دن ہے، اس لیے ہم ان سے جنگ کے لیے آمادہ ہونے کے باوجود جنگ کر نہیں سکتے۔ چنانچہ جب انہوں نے آنحضرتﷺ کی خدمت میں اپنا قاصد بھیج کر یہ درخواست کی کہ اگلے روز
جنگ موقوف رکھی جائے تو آپ نے ان کی یہ درخواست فوراً قبول فرما لی۔

باسناد ثقہ بیان کیا گیا ہے کہ اس مہلت کے بعد بنی قریظہ نے آنحضرتﷺ سے کہلایا کہ آپﷺ ان کے پاس سعد بن معاذ رضی اللہ عنہ کو بھیج دیں تاکہ وہ ان سے مشورے کے بعد صلح یا جنگ کے بارے میں آپ کو جواب دیں گے۔

جیسا کہ متعدد راویوں نے بیان کیا ہے آنحضرتﷺ نے بنی قریظہ کے پاس سعد بن معاذ رضی اللہ عنہ کو بھیجا جنہوں نے حسب معمول پہلے انہیں اسلام کی دعوت دی لیکن ان کے انکار پر انہیں بتایا کہ اگر ان کے قلعہ پر قبضہ کیا گیا تو ان کے تمام مرد قتل کردیئے جائیں گے یا گرفتار کر لیے جائیں گے اور ان کی عورتیں اور مال، مال غنیمت سمجھا جائے گا۔

جب سعد بن معاذ رضی اللہ عنہ قریظہ کے پاس سے واپس آنحضرتﷺ کے پاس آئے تو آپﷺ نے ان سے پوچھا کہ: "ان لوگوں کے بارے میں تمہارا کیا فیصلہ ہے؟ سعد رضی اللہ عنہ نے وہی جواب دیا جو ان سے جنگ کی صورت میں وہ بنی قریظہ کو دے آئے تھے۔ ان کا جواب سن کر آپﷺ نے ارشاد فرمایا کہ:

"تمہارا فیصلہ حکم خدا اور حکم رسول (ﷺ) کے مطابق ہے"۔

چنانچہ جب اگلے روز بنی قریظہ کے قلعہ پر مسلمانوں نے نعرہ ہائے تکبیر لگا لگا کر بھر پور حملہ کیا جس میں حضرت علی رضی اللہ عنہ کے علاوہ حضرت عمر رضی اللہ عنہ اور چند دیگر صحابہ رضی اللہ عنہم پیش پیش تھے تو بنی قریظہ نے جن میں حئی بن اخطب اور کعب بن اسد قابل ذکر ہیں بڑی جی داری سے مزاحمت کی کوشش کی اور چند مسلمانوں کو شہید بھی کر دیا لیکن آخر کار اللہ تعالیٰ کے فضل و کرم سے مسلمانوں نے قلعہ فتح کر ہی لیا۔

غزوہ بنی قریظہ میں مجاہدین اسلام کی تعداد جنہیں آنحضرتﷺ نے بنی قریظہ سے مقابلے کا حکم جیسا کہ پہلے بیان کیا جا چکا ہے دیا تھا۔ مسلمانوں کی اس تعداد سے زیادہ نہ تھی جنہوں نے غزوہ بدر میں شرکت کی تھی جن میں اللہ تعالیٰ کے فرستادہ فرشتے بھی شامل تھے اور بعض ثقہ راویوں کے بقول ان کی تلواروں کی چمک دیکھی اور سنسناہٹ سنی گئی تھی جب کہ بنی قریظہ کے صرف
آزمودہ کار لڑنے والوں کی تعداد نو سو تک بتائی گئی ہے۔

بہرکیف جیسا کہ اکثر ثقہ راویوں نے بیان کیا ہے مسلمانوں کے قلعہ بنی قریظہ میں داخلے کے بعد اس قبیلے کے جن لوگوں نے تنبیہ کے باوجود ہتھیار نہیں ڈالے انہیں قتل کر دیا گیا۔ اور آنحضرتﷺ کے حکم کے مطابق باقی لوگوں کو گرفتار کر لیا گیا۔ ان میں جن لوگوں نے معافی طلب کرنے کے بعد اسلام قبول کر لیا انہیں رہا کر دیا گیا اور متحارب اشخاص کی عورتوں اور مال کو حسب معمول خمس نکال کر مسلمانوں میں تقسیم کر دیا گیا۔

کہا جاتا ہے کہ جب بھی بن اخطب کو گرفتار کر کے آنحضرتﷺ کی خدمت میں پیش کیا گیا اس کے ہاتھ بندھے ہوئے تھے جنہیں اسی رسی سے اوپر اٹھا کر اس کے گلے میں باندھ دیا گیا تھا۔ وہ اب بھی اپنی حرکات پر پشیمان نہیں تھا اس نے بڑے متکبرانہ لہجے میں آنحضرتﷺ سے مخاطب ہو کر کہا:

"میں نے آپ کی مخالفت اور عداوت میں کوئی کسر نہیں چھوڑی اور حتی الامکان آپ پر غالب آنے کی کوشش میں آپ
کو اب بھی نبی نہیں مانتا اور اب تک یہی سمجھتا ہوں کہ عزت و ذلت سب تقدیری امور ہیں"۔

جیسا کہ اکثر روایات میں بیان کیا گیاے حئی بن اخطب کو قلعہ بنی قریظہ ہی میں قتل کر دیا گیا تھا۔

جو مجاہدین اسلام غزوہ بنی قریظہ میں شہید ہوگئے یا زخمی ہو کر وفات پا گئے تھے ان کی فرداً فرداً نماز جنازہ کے بعد وہیں فن کر دیا گیا۔

ابن اسحٰق ایوب بن عبدالرحمٰن کے حوالے سے بیان کرتے ہیں کہ جب سلمیٰ بنت قیس یعنی منذر کی ماں کو جیسے مسلمان ہوجانے کے شک کے باوجود بنی قریظہ نے حسن اتفاق سے قتل نہیں کیا تھا اور اس کے شوہر رفاعہ بن شموال کو نبی کریمﷺ کی خدمت میں پیش کیا گیا تو سلمیٰ نے اپنے مذکورہ بالا شوہر رفاعہ کی اشارہ کر کے آپﷺ سے عرض کیا:

"یا رسول اللہ (ﷺ) یہ اکثر کہا کرتا تھا کہ وہ عنقریب نماز پڑھا کرے گا اور اونٹ کے سوا کسی اور جانور کا گوشت نہیں
کھایا کرے گا"۔

سلمیٰ کی اس بات پر آنحضرتﷺ ہم نے مسکرا کر اس کے ساتھ اس کے شوہر رفاعہ بن شموال کو بھی آزاد کر دینے کا حکم دے دیا۔

ابن اسحٰق مزید بیان کرتے ہیں کہ ان سے محمد بن جعفر بن زبیر رضی اللہ عنہ نے عروہ اور حضرت عائشہ رضی اللہ عنہ کے حوالے سے بیان کیا کہ غزوہ بنی قریظہ کے دوران میں کوئی عورت قتل نہیں کی گئی تھی۔

حضرت عائشہ رضی اللہ عنھا فرماتی ہیں کہ "جتنی عورتیں بنی قریظہ سے گرفتار ہو کر آئی تھیں ان میں ایک عورت بڑی خوب صورت اور طرحدار تھی لیکن وہ رات دن مسلمانوں کا مذاق اڑایا کرتی تھی جب کہ اس کے قبیلے کے لوگوں کو قتل کیا جا رہا تھا۔ جب کسی نے آواز دے کر پوچھا کہ "فلاں عورت کہاں ہے؟" تو وہ آگے بڑھ کر بولی: "میں ہوں" حضرت عائشہ رضی اللہ عنھا نے اس سے
پوچھا: "تمہیں کیوں بلایا جا رہا ہے؟" وہ بولی: "قتل کرنے کے لیے"۔ حضرت عائشہ رضی اللہ عنھا نے اس سے پوچھا: "تمہیں کیوں قتل کیا جا رہا ہے؟" وہ بولی: "اس لیے کہ میں نے آج تک اسلام اور مسلمانوں کو بلکہ محمد(ﷺ) تک کو برا کہنے کے سوا بھی اچھا نہیں کہا"۔

حضرت عائشہ رضی اللہ عنھا کے بقول بنی قریظہ کی یہی وہ ایک عورت تھی جسے قتل کیا گیا تھا۔

امام احمدؒ نے اس روایت کو یعقوب بن ابراہیم، ان کے والد اور محمد بن اسحٰق کے حوالے سے انہی الفاظ میں بیان کیا ہے۔
ابن اسحق کہتے ہیں کہ:

"یہی وہ عورت تھی جس نے بنی قریظہ کے قلعہ میں خلاد بن سوید پر جوتا پھینکا تھا اور اسے اس لیے قتل کیا گیا تھا کہ اس نے آخر تک اسلام خدا اور خدا کے رسول کو برا بھلا کہنے بلکہ سب و شتم سے زبان نہیں روکی تھی"۔

اس روایت کے آخر میں اس عورت کا نام نباتہ بتایا ہے اور یہ بھی بتایا ہے کہ وہ الحکم قرظی کی بیوی تھی۔

ابن اسحٰق مزید بیان کرتے ہیں کہ آنحضرتﷺ نے بنی قریظہ کا مال غنیمت خمس نکالنے کے بعد ان مجاہدین اسلام میں جو
غزوہ بنی قریظہ میں شریک تھے برابر برابر تقسیم کر دیا تھا لیکن آخر میں یہ بھی بتاتے ہیں کہ آپﷺ نے ہر سوار کو مال غنیمت میں اس کے حصے کے علاوہ تین تین تیر بھی دیئے تھے جن میں سے ایک تیر اس کی اپنی بہادری اور دو اس کے گھوڑے کی پھرتی اور چستی و چالاکی کا انعام تھا۔

ابن اسحٰق نے یہ بھی بتایا ہے کہ غزوہ قریظہ میں سوار مجاہدین کی تعداد تینتیس تھی۔

ابن اسحٰق ہی نے یہ بھی بیان کہا ہےکہ آنحضرتﷺ نے غزوہ بنی قریظہ کے بعد بنی قریطہ ہی کے ایک شخص سعید بن زید بسبایا کو جو مسلمان ہو گئے تھے ایک مسلح جماعت کے ساتھ نجد کے سرکش قبائل کے مقابلے کے لیے بھیجا تھا۔

ابن اسحٰق یہ بھی بیان کرتے ہیں کہ بنی قریظہ کی بوعورتیں بطور مال قیمت مدینہ لائی گئی تھیں آنحضرتﷺ نے اپنی کنیزی کے لیے ان میں سے بنی عمرو بن قریظہ کی ایک عورت کو پسند فرمایا تھا اور وہ آپ کی وفات تک آپﷺ کے ساتھ رہی تھی۔ ویسے آپﷺ نے اسے مسلمان ہونے اور اپنی زوجیت میں لینے کی دعوت دی تھی لیکن شروع میں انکار کے بعد کچھ عرصہ بعد اس نے اسلام قبول کر لیا تھا جس سے آپ کو بہت مسرت ہوئی تھی لیکن آپﷺ نے اپنی زوجیت کے بارے میں اسے اختیار دے دیا تھا اور وہ آپ کی زوجیت میں نہ آنے کے باوجود آپ کی وفات تک بڑی لگن اور خلوص دل سے آپ کی خدمت کرتی رہی۔

ابن اسحاق نے غزوہ خندق اور غزوہ بنی قریظہ کے ضمن میں سورۃ احزاب کی جن ابتدائی آیات کا حوالہ دے کر انہیں پیش کیا ہے ان کی تشریح و تفسیر ہم اپنی کتاب "کتاب التفسیر" میں پیش کر چکے ہیں۔

ابن اسحٰق غزوہ بنی قریظہ کا ذکر کرتے ہوئے کہتے ہیں کہ اس میں دوسرے چند مسلمانوں کے علاوہ خلاد بن سوید بن ثعلبہ بن عمرو خزرجی بھی شہید ہو گئے تھے۔ انہیں نباتہ نے جس کا ذکر پہلے آچکا ہے اظہار حقارت کے لیے جوتے کے تلوے میں پیوست کر کے اپنے مکان کی چھت سے دو دھاری خنجر پھینک مارا تھا جس سے انہیں اتنا شدید زخم آیا تھا کہ وہ جانبر نہ ہو سکے تھے۔ ان کے بارے میں آنحضرتﷺ نے صحابہ رضی اللہ عنہم کی مجلس میں دو شہیدوں کے اجر کی بشارت دی تھی۔

ممکن ہے کہ بنی قریظہ کی جس واحد عورت کے بارے میں بتایا گیا ہے کہ اسے قتل نہیں کیا گیا تھا وہ نباتہ کے علاوہ کوئی اور عورت ہو۔ (مؤلف)

ابن اسحٰق کہتے ہیں کہ "بنی قریظہ کے محاصرے کے دوران میں بنی اسد بن خزیمہ کے ابوسنان بن محصن بن حرثان فوت ہو گئے تھے جنہیں بنی قریظہ کے قبرستان ہی میں دفن کر دیا گیا تھا اور ان کی قبر آج بھی وہاں موجود ہے۔

### سعد بن معاذ رضی اللہ عنہ کی وفات

پہلے بیان کیا جا چکا ہے کہ حبان بن عرفہ نے غزوہ خندق کے روز سعد بن معاذ رضی اللہ عنہ کے ایسا تاک کر تیر مارا تھا جو ان کی پیشانی میں دونوں ابرؤں کے درمیان پیوست ہو گیا تھا اور باوجود اس کے کہ اس تیر کو نکال کر ان کی پیشانی کے اس زخم کو داغ دیا گیا تھا اور کچھ عرصہ بعد وہ زخم بھی مندمل ہو گیا تھا لیکن ان کی دونوں آنکھوں کی بینائی جاتی رہی تھی۔

بہرکیف سعد اللہ میاں سے عاجزانہ دعا کیا کرتے تھے کہ ان کی وفات سے قبل ان کی بینائی بحال ہو جائے تاکہ وہ بنی قریظہ کے مقابلے میں مسلمانوں کے ساتھ جنگ میں شریک ہوسکیں۔

یہ اس وقت کی بات ہے جب بنی قریظہ نے آنحضرتﷺ کے ساتھ جملہ معاہدوں اور مواثیق کے باوجود آپﷺ کے
خلاف سازشیں شروع کر دی تھیں اور مسلمانوں کو یقین ہو چکا تھا کہ اس فتنے کو دبانے کے لیے انہیں بنی قریظہ سے عنقریب جنگ کرنا پڑے گی۔

مدینے کے مسلمانوں کی یہ بات واقعی سچی نکلی کیونکہ آنحضرتﷺ کو بنی قریظہ کی روز افزوں مخالفت اور سرکشی کے پیش نظر اس فتنے کو ہمیشہ کے لیے دبانے کے لیے ان پر لشکر کشی کرنا پڑی۔

اس زمانے میں جب نبی کریمﷺ نے کچھ منتخب مجاہدین اسلام کو وہاں کے یہودیوں کے خلاف جنگ کے لیے بنی قریظہ کی
طرف سفر کی تیاری کا حکم دیا تو اچانک سعد بن معاذ رضی اللہ عنہ مواد کی صدق دل سے عاجزانہ دعاؤں کی قبولیت کا وقت آ گیا اور اللہ تعالیٰ نے اپنے فضل و کرم سے ان کی دونوں آنکھیں روشن فرماد یں۔ 

جیسا کہ غزوه بنی قریظہ کے ابتدائی ذکر میں بتایا جا چکا ہے جب آنحضرتﷺ کے حکم سے مجاہدین اسلام نے قلعہ بنی
قریظہ کا محاصرہ تنگ کیا اور وہاں کے یہودیوں کو صاف نظر آنے لگا کہ مسلمان ان پر ضرور غالب آجائیں گے تو انہوں نے نبی کریمﷺ سے کہلوایا کہ آپﷺ ان کے پاس ابولبابہ رضی اللہ عنہ کو بھیجیں تاکہ وہ ان سے مشورہ کر کے صلح کے لیے آپ کی پیش کردہ شرائط پر غور کر کے باہم کچھ فیصلہ کر سکیں۔ ابولبابہ رضی اللہ عنہ کی دعوت اسلام رد کرنے کے بعد جب بنی قریظہ نے قلعہ فتح ہونے کی صورت میں ان سے مسلمانوں کا رد عمل پوچھا تو انہوں نے اس کا جو جواب دیا وہ پہلے بیان کیا جا چکا ہے اور یہ بھی پہلے بتایا جا چکا ہے کہ وہ اپنے اس سخت جواب پر آنحضرتﷺ کی ناراضگی کے خیال سے جسے وہ گناہ عظیم سمجھتے تھے آپ کے پاس واپس آنے کی بجائے مسلمانوں کی نظریں بچا کر واپس مدینے چلے گئے۔ اپنے اس عمل پر ان کی ندامت وغیرہ کا حال بھی پہلے بیان کیا جا چکا ہے۔

بہرکیف جب ابولبابہ کا کچھ پتہ نہ چلا تو بنی قریظہ کے یہودیوں نے آنحضرتﷺ ان کی خدمت میں قاصد بھیج کر کہلوایا کہ آپ ان کے پاس سعد بن معاذ رضی اللہ عنہ کو بھیجیں کیونکہ وہ کسی عہد جاہلیت میں ان کے قریبی دوست رہ چکے تھے۔ انہوں نے آپ سے یہ بھی کہلوایا کہ وہ سعد بن معاد رضی اللہ عنہ کے مشورے پرضرور عمل کریں گے تاہم جب سعد بن معاذ رضی اللہ عنہ کو ان کے پاس بھیجا تو
انہوں نے ان سے جو کچھ کہا اس کا لب و لہجہ اگر چہ بہت نرم تھا لیکن انہوں نے بھی ان سے دوسرے لفظوں میں وہی کہا جو اس سے قبل ان سے ابولبابہ رضی اللہ عنہ کہہ چکے تھے۔

سعد بن معاذ رضی اللہ عنہ کو بنی قریظہ نے جو جوابات دیئے ان سے بظاہر یہی مترشح ہوتا تھا کہ وہ ان کے مشورے پر عمل کرنے کے لیے تیار ہیں کیونکہ وہ ان کی ہر بات پر صحیح اور درست کہتے رہے اور ان کی ہاں میں ہاں ملاتے رہے لیکن دراصل وہ ان کے مسلمان ہو جانے کی بناء پر انہیں آنحضرتﷺ کا سچا پیروکار سمجھتے تھے اور جانتے تھے کہ وہ ہر بات آپﷺ ہی کے اشارے پر کر رہے ہیں اس لیے انہوں نے ان کا مشورہ بظاہر قبول کرنے کے باوجود اس پر عمل نہیں کیا بلکہ اپنے مخالفانہ طرز عمل پر اور زیادہ جم
گئے۔ اس کا نتیجہ جو ہوا و ہ غزوہ بنی قریظہ کے واقعات کے ساتھ آخر میں بتایا جا چکا ہے۔

ابن اسحٰق فرماتے ہیں کہ اللہ تعالیٰ کے حکم سے سعد بن معاذ رضی اللہ عنہ کی بینائی تو غزوہ بنی قریظہ ہی میں لوٹ آئی تھی اور وہ اس کے لیے اکثر بارگاہ رب العزت میں سجدۂ شکر ادا کرتے رہتے تھے لیکن سوئے اتفاق سے ان کا وہ زخم جو پہلے مندمل ہو چکا تھا اب پھر رسنے لگا تھا اور وہ اس کی وجہ سے بہت نحیف اور لاغر ہو گئے تھے حتی کہ وہ اپنے خیمے سے جو مسجد نبوی کے قریب ہی تھا آنحضرتﷺ کی خدمت میں حاضری سے بھی جسے وہ ہر روز اپنے لیے لازم سمجھتے تھے معذور ہو گئے تھے۔

ابن اسحٰق مزید بیان فرماتے ہیں کہ ایک روز وہ اپنے خیمے سے ایک پستہ قد گدھے پر بمشکل سوار ہو کر مسجد نبوی کے دروازے تک بھی نہ پہنچ سکے۔ انہیں لوگوں نے اس گدھے کی پیٹھ سے مسجد نبوی کے دروازے پر پہنچنے سے پہلے ہی اتار لیا کیونکہ وہ ڈگمگانے لگے تھے۔ اس کے بعد انہیں ان کے اصرار پر سہارا دے کر مسجد کے اندر نبی کریمﷺ کی خدمت میں پہنچایا گیا اور انہوں نے اس حالت میں بھی ان آداب کو جنہیں تمام صحابہ کرام رضی اللہ عنہم آپ کی خدمت حاضری کے وقت ہمیشہ ملحوظ رکھتے تھے ملحوظ رکھنا چاہا لیکن آپﷺ نے ان کی یہ حالت دیکھ کر اور اپنے ساتھ ان کی اس لامحدود محبت کو ملاحظہ فرماتے ہوئے خود اٹھ کر انہیں اپنے پہلو میں بٹھایا اور دیر تک ان کی مزاج پرسی اور ان کے حق میں دعا فرماتے رہے۔

اس سے قبل جیسا کہ ابن اسحٰق نے بیان کیا ہے انہیں غزوہ بنی قریظہ ہی میں شہادت کی تمنا تھی جسے اللہ تعالیٰ نے ان کی مدینے میں واپسی کے بعد پورا کر دیا کیونکہ وہاں سے واپسی کے فوراً بعد جیسا کہ ابھی بیان کیا گیا ان کا پہلا زخم عود کر آیا اور اس سے برابر خون جاری رہنے لگا اور اس حالت میں ایک روز شب کے وقت انہوں نے اپنی جان جان آفرین اور اپنے مالک حقیقی کے حضور پیش کر دی۔

ابن اسحٰق کہتے ہیں کہ غزوہ بنی قریظہ کے بعد سعد بن معاذ رضی اللہ عنہ کا زخم پھر کھل گیا اور اسی سے وہ وفات پا کر رتبہ شہادت سے سرفراز ہوئے۔

ابن اسحٰق مزید فرماتے ہیں کہ ان سے معاذ اور رفاعہ زرقی  اور ان کی قوم کے دوسرے اکثر لوگوں نے بیان کیا کہ جس رات کو سعد بن معاذ رضی اللہ عنہ کی وفات ہوئی اسی رات جبریل علیہ السلام کے سر پر ابرق کی طرح چمکتا ہوا عمامہ تھا رسول اللہﷺ کی خدمت میں حاضر ہوئے اور آپﷺ سے عرض کیا:

"یا محمد (ﷺ) یہ کس فوت ہونے والے کی میت ہے؟ جس کی آمد کے لیے آسمانوں کے دروازے کھل گئے ہیں اور عرش تک خوش ہو رہا ہے؟"۔ 

جبریل علیہ السلام سے یہ سن کر آنحضرتﷺ فوراً کھڑے ہو گئے اور اپنی روائے مبارک اوڑھ کر سعد بن معاذ رضی اللہ عنہ کے خیمے میں تشریف لے گئے تو دیکھا کہ واقعی وہ وفات پا چکے ہیں۔

حافظ بیہقی اپنی کتاب "الدلائل" میں فرماتے ہیں کہ ان سے ابو عبداللہ الحافظ، ابو العباس، محمد بن یعقوب، محمد بن عبداللہ بن
عبدالحکم کے علاوہ خود ان کے والد اور شعیب بن لیث نے بیان کیا اور آخر الذکر دونوں کو لیث بن سعد نے یزید بن ہاد، معاذ بن رفاعہ اور جابر بن عبداللہ کے حوالے سے بتایا کہ جبریل علیہ السلام نے آنحضرتﷺ کی خدمت میں حاضر ہو کر آپﷺ سے پوچھا کہ:

"یہ نیک بندہ کون ہے جس کی وفات پر آسمانوں کے دروازے کھول دیئے گئے ہیں اور عرش تک خوشی کا اظہار کیا جا رہا؟"۔

اس کے بعد بیہقی انہی حوالوں سے بیان کرتے ہیں کہ جب نبی کریمﷺ نے جا کر دیکھا تو اس آدھی رات کو وفات پانے
والے سعد بن معاذ رضی اللہ عنہ تھے۔ پھر جب ان کی تدفین کا وقت آیا تو آنحضرت(ﷺ) ان کی قبر کے پاس بیٹھ گئے اور آپ نے دو مرتبہ سبحان اللہ فرمایا، اور ان کی تدفین کے بعد آپﷺ نے ان کی مغفرت کے لیے دعا فرمائی۔ اور سارے صحابہ رضی اللہ عنہم آپﷺ کے ساتھ اس میں شریک ہوئے۔ اس کے بعد آپﷺ نے تکبیر کہی، اور آپ کے ساتھ دوسرے صحابہ رضی اللہ عنہم نے بھی تکبیر کہی جس کے بعد
آپﷺ نے فرمایا:

"اس مرد صالح کو قیامت تک قبر میں کسی تکلیف کا سامنا بڑی حیرت انگیز بات ہوگی"۔

احمد و نسائی رحمہما اللہ یزید بن عبداللہ بن اسامہ بن ہاد اور یحییٰ بن سعید کے ذریعہ اور معاذ بن رفاعہ اور جابر کے حوالے سے بیان کرتے ہیں کہ آنحضرتﷺ نے سعد بن معاذ رضی اللہ عنہ کی قبر پر فرمایا:

"سبحان اللہ! اس نیک بندے کے لیے آسانوں کے دروازے کھل گئے اور عرش الہٰی بھی حرکت میں آ گیا اور جب تک
اسے قیامت کے دن اس قبر سے اٹھایا جائے گا اس پر اللہ کی رحمت کا نزول ہوتا رہے گا"۔

ابن اسحٰق بیان فرماتے ہیں کہ ان سے معاذ بن رفاعہ نے محمود بن عبدالرحمٰن بن عمرو بن جموح نے جابر بن عبداللہ رضی اللہ عنہ کے حوالے اور انہی کی زبانی بیان کیا کہ:

"جب سعد بن معاذ رضی اللہ عنہ کو دفن کیا تو ہم بھی وہاں موجود تھے۔ اس وقت نبی کریمﷺ نے اللہ تعالیٰ کی حمد و ثنا کے بعد ان کی بخشش کے لیے دعا فرمائی اور اس کے بعد اللہ اکبر فرمایا جس میں ہم لوگ بھی شریک ہوئے"۔

اس کے بعد حاضرین نے آپﷺ سے عرض کیا:

یا رسول اللہ(ﷺ) آپﷺ نے اس کی قبر پر ایسی (طویل) تسبیح کیوں پڑھی اور اس کے بعد آپ کی زباں مبارک پر
اللہ اکبر اتنی دیر تک کیوں رہا؟"۔

اس کے جواب میں آنحضرتﷺ نے فرمایا کہ:

"ان کی قبر قیامت تک ان کے لیے کشادہ اور باعثِ راحت رہے گی یعنی اپنی اس وقت تک جب اللہ تعالیٰ کے حکم سے اس قبر کو کھول کر انہیں اٹھایا جائے گا"۔ (حدیث نبوی کا تشریح ترجمہ)

اسی طرح امام احمدؒ نے یعقوب بن ابراہیم بن سعد ان کے والد اور ابن اسحٰق کے حوالے سے یہ روایت پیش کی ہے۔

ابن ہشام کہتے ہیں کہ اس حدیث کی صحت کا ثبوت مجازاً حضرت عائشہ صدیقہ رضی اللہ عنھا کا یہ بیان ہے کہ آنحضرتﷺ نے فرمایا کہ:

"ہر قبر کی ذمہ داری ہے کہ وہ ہر ناجی شخص کو جیسے سعد بن معاذ رضی اللہ عنہ تھے (روز قیامت تک) راحت سے رکھے"۔

یہ وہی حدیث نبوی ہے جسے بیان کرتے ہوئے امام احمد فرماتے ہیں کہ ان سے یحییٰ نے شعبہ، سعد ابن ابراہیم، نافع اور حضرت عائشہ رضی اللہ عنھا کے حوالے سے آنحضرتﷺ کا یہ ارشاد گرامی بیان کیا کہ:

"ناجی کے سوا جیسے سعد بن معاذ رضی اللہ عنہ تھے ہر قبر تنگ ہو جاتی ہے"۔

اس حدیث کی صحت کا ایک اور ثبوت اس کا صحیحین (صحیح مسلم صحیح بخاری) میں اندراج ہے۔ (مؤلف)

امام احمدؒ متعدد دوسرے حوالوں کے علاوہ حضرت عائشہ رضی اللہ عنھا کے حوالے سے بھی بیان فرماتے ہیں کہ ان سے رسول اللہ(ﷺ) نے ارشاد فرمایا کہ:

سعد بن معاذ رضی اللہ عنہ کی وفات کے موقع پر ستر ہزار فرشتگان رحمت آسمان سے اترے تھے اور یہ کہ اس سے قبل کسی دوسرے کی وفات پر نہ اتنی تعداد میں (رحمت کے ) فرشتے زمین پر اترے تھے اور نہ اس کی تدفین تک اس کی قبر پر ٹھہرے تھے"۔

حضرت عائشہ رضی اللہ عنھا نے یہ بھی بیان فرمایا کہ:

"سعد بن معاذ رضی اللہ عنہ کی وفات پر نافع مسلسل روتے رہے تھے"۔

بعض احادیث سے یہ بھی قطعی طور پر ثابت ہوتا ہے کہ سعد بن معاذ بن معاذ رضی اللہ عنہ کو خود آنحضرتﷺ نے قبر میں اتارا دیا تھا۔ اور ان کے والدین کو جنت میں ان کی آمد کا جشن اور تزک و احتشام دکھانے کے لیے تا سر عرش اٹھایا اور پھر زمین پر اتار دیا گیا تھا۔ (مؤلف)

کہا جاتا ہے کہ جب آنحضرتﷺ ایک لشکر لے کر کیدر دومہ تشریف لے گئے تھے تو وہاں کے لوگوں نے آپ کی خدمت
میں زری سے تیار کردہ ایک لباس فاخرہ پیش کیا تھا جسے زیب تن فرما کر آپﷺ نے ممبر سے لوگوں سے خطاب فرمایا تھا اور جب آپﷺ <mark>۔۔۔۔۔۔۔۔۔۔۔۔۔۔۔۔106۔۔۔۔۔۔۔۔۔۔۔۔۔۔۔۔۔۔۔</mark>

"تم لوگ اس لباس کو حیرت سے کیوں دیکھ رہے ہو، اس سے کہیں بہتر لباس تو جنت میں سعد بن معاذ رضی اللہ عنہ نے پہن رکھا ہے"۔

اس حدیث کو ترمذی و نسائی نے محمد بن عمرو کے حوالے سے بیان کیا ہے اور ترمذی نے اسے حدیث صحیح و حسن بتایا ہے۔ (مؤلف)

ابن اسحٰق بیان کرتے ہیں کہ سعد بن معاذ رضی اللہ عنہ کی وفات پر ایک انصاری شاعر نے حدیث نبوی کے حوالے سے اہتزاز عرش کے بارے میں مندرجہ ذیل کہا تھا۔




| <span class="arabic-text">و ما اهتزّ عرش الله من موت هالك</span> | <span class="arabic-text">سمعنا به الا لسعد ابی عمرو</span> |
|:----------------------------------------------------------------:| -----------------------------------------------------------:|

ابن اسحٰق مزید کہتے ہیں کہ سعد بن معاذ رضی اللہ عنہ کی وفات پر ان کی والدہ یعنی کبیشہ بنت رافع بن معاویہ بن ثعلبہ الخدريہ الخزرجیہ نے جب ان کے بیٹے سعد کی میت اٹھائی جا رہی تھی فی البدیہ نوحہ کہہ کر پڑھا تھا اور آنحضرتﷺ نے ارشاد فرمایا تھا کہ:

"سعد بن معاذ رضی اللہ عنہ کی وفات پر اس نوحے کے علاوہ اور سب نوحے پر تکذیب ہوتے ہیں"۔

ابن اسحٰق کہتے ہیں کہ سعد بن معاذ رضی اللہ عنہ کی وفات پر جسے آنحضرتﷺ نے شہادت فرمایا ہے حسان بن ثابت رضی اللہ عنہ نے ایک بڑا پر درد مرثیہ کہا تھا نیز یہ کہ اس سے قبل کبھی کسی کی وفات پر اتنے لوگوں کو روتے نہیں دیکھا گیا تھا۔
