## فصل

### سال چهارم ہجری کے واقعات کا خلاصہ

ابن جریر کہتے ہیں کہ اس سال ماہ جمادی الاول میں رقیہ رضی اللہ عنہا رسول اللہﷺ کے بطن سے حضرت عثمان بن عفان رضی اللہ عنہ کے بیٹے عبداللہ نے وفات پائی، ان کی عمر اس وقت چھ سال تھی، ان کی نماز جنازہ خود رسول اللہﷺ نے پڑھائی اور انہیں قبر میں حضرت عثمان رضی اللہ عنہ کی والدہ نے اتارا۔

کہا جاتا ہے کہ اسی سال ابو سلمہ عبدالله ؓ بن عبد الاسد بن ہلال بن عبداللہ بن عمر بن مخزوم مخزومی قرشی نے بھی جو رسول اللہﷺ کی پھوپھی برأہ بنت عبدالمطلب کے بیٹے تھے وفات پائی۔ ابو سلمہ رضی اللہ عنہ آنحضرتﷺ کے رضاعی بھائی تھے۔ انہیں اور آنحضرتﷺ دونوں کو ثوبیہ نے جو ابولہب کی کنیز تھی ایک ساتھ دودھ پلایا تھا۔ ابوسلمہ، ابوعبیدہ، عثمان بن عفان اور ارقم بن ابی ارقم رضی اللہ عنہم چاروں ہی ایک دن مسلمان ہوئے تھے۔ ابوسلمہ رضی اللہ عنہ نے پہلے اپنی بیوی ام سلمہ رضی اللہ عنہا کے ساتھ مکے سے حبشہ کو ہجرت کی تھی جہاں ان کی اولاد بھی پیدا ہوئی تھی۔ پھر وہ حبشہ سے مکہ واپس آکر پہلے خود وہاں سے دوبارہ ہجرت کر کے مدینے گئے تھے اور پھر اپنی بیوی ام سلمہ رضی اللہ عنہ کو بھی، جیسا کہ پہلے ذکر ہو چکا ہے وہیں بلوالیا تھا۔ وہ غزوہ بدر اور غزوہ احد دونوں میں شریک
ہوئے تھے لیکن غزوہ احد میں بڑے شدید زخمی ہو گئے تھے اور بعد میں انہی زخموں کی تکلیف سے وفات پا گئے تھے۔ ان کی اس شدید علالت ان کی حد درجہ تکلیف اور وفات کے بارے میں صرف ایک ہی روایت ہے جسے ہم آگے چل کر ام سلمہ میں زمین کے ساتھ حضور نبی کریمﷺ کے عقد کے ذکر سے قبل ان شاء اللہ تفصیلاً بیان کریں گے۔ (مؤلف)

ابن جریر بیان کرتے ہیں کہ اسی سال یعنی سال چهارم ہجری میں ماہ شعبان کی چند راتیں گزرنے کے بعد حضرت علی رضی اللہ عنہ کے بیٹے حضرت امام حسین، حضرت فاطمہ رضی اللہ عنہا میں بنت رسولﷺ کے بطن سے پیدا ہوئے تھے۔ اسی سال ماہ رمضان المبارک میں آنحضرتﷺ نے زینبؓ بنت خزیمہ بن حارث بن عبداللہ بن عمرو بن عبد مناف بن ہلال بن عامر بن صعصعہ ہلالیہ سے شادی کی تھی۔

ابوعمرو بن عبدالبر نے علی بن عبدالعزیز جرجانی کے حوالے سے پہلے بیان کیا کہ اس سال آپﷺ کے عقد میں آنے والی میمونہ رضی اللہ عنہا کی بہن بنت حارث تھیں لیکن بعد میں اس کی تصحیح کر کے بتایا کہ وہ زینب بنت خزیمہ بن حارث ہی تھیں۔

زینب بنت خزیمہ بن حارث رسول اللہ (ﷺ) کی وہی زوجہ تھیں جنہیں عموماً ام المساکین کہا جاتا تھا۔ اس کی وجہ یہ تھی کہ
وہ مساکین پر حد سے زیادہ مہربان تھیں اور انہیں ہمیشہ صدقات و خیرات سے بہت زیادہ نوازتی رہتی تھیں لیکن ان کی طرف سے یہ صدقات ماہ رمضان المبارک میں خصوصاً بہت بڑھ جاتے تھے۔ وہ آپ کی زوجیت میں آنے سے قبل طفیل بن حارث کی بیوی تھیں جس نے انہیں طلاق دے دی تھی۔

ابوعمر بن عبدالبر علی بن عبد العزیز جرجانی کے حوالے سے بیان کرتے ہیں کہ طفیل بن حارث سے طلاق کے بعد ان سے طفیل کے بھائی عبیدہ بن حارث نے نکاح کر لیا تھا لیکن ابن اثیر نے اپنی کتاب "غابہ" میں بیان کیا ہے کہ طفیل بن حارث سے طلاق کے بعد وہ عبداللہ بن جحش کے عقد میں آئی تھیں جو غزوہ احد میں شہید ہوگئے تھے۔

ابوعمر کہتے ہیں کہ اس امر میں کوئی اختلاف نہیں ہے کہ وہ آنحضرتﷺ کی حیات طیبہ کے دوران ہی میں وفات پاگئی
تھیں اور یہ آنحضرتﷺ کے ساتھ ان کی زوجیت کا دوران کی وفات تک دو تین ماہ سے زیادہ نہیں رہا۔

واقدی کہتے ہیں کہ اسی سال ماہ شوال میں آنحضرتﷺ نے ام سلمہ رضی اللہ عنہا بنت ابی امیہ سے عقد کیا تھا جو اس سے قبل ابوسلمہ بن عبد الاسد کے نکاح میں تھیں لیکن غزوہ احد میں وہ زخمی ہو گئے تھے۔ تاہم اس وقت ان کے زخم علاج کے بعد ٹھیک ہو گئے تھے اور انہوں نے ایک مہم میں بھی حصہ لیا تھا جس میں انہیں بطور مال غنیمت بہت سا زر نقد اور سامان ملا تھا لیکن اس مہم کے بعد ان کے پہلے زخم پھر عود کر آئے تھے اور انہی کی شدید تکلیف کی وجہ سے جیسا کہ پہلے بیان کیا جا چکا ہے، وہ سترہ دن بعد جب کہ ماہ جمادی الاول سال چہارم ہجری کے تین روز باقی تھے۔ وفات پاگئے تھے اور ان کی زوجہ ام سلمہ رضی اللہ عنہا کی عدت پوری ہونے کے بعدآنحضرتﷺ نے ان سے عقد کر لیا تھا آپﷺ نے جب عمر رضی اللہ عنہ کو ان کے پاس نکاح کا پیغام دے کر بھیجا تھا تو انہوں نے کہا:

"ابو سلمہ رضی اللہ عنہ کے بعد میری غیرت تقاضا نہیں کرتی نہ اجازت دیتی ہے کہ میں کسی اور کی زوجیت میں جاؤں۔ اس کے علاوہ میرے بچے ابھی صغیر سن ہیں، ان کی کفالت کون کرے گا ؟"۔

اس کے جواب میں حضرت عمر رضی اللہ عنہ نے کہا تھا:

"جوان بیوہ کا دوسری شادی نے انکار عذاب الہٰی کا باعث ہوتا ہے اور تمہارے بچوں کی کفالت کے لیے خدا اور خدا کے
رسولﷺ کافی ہے، کیا تمہیں ان پر اعتماد نہیں ہے؟"۔

حضرت عمر رضی اللہ عنہ کے اس جواب سے وہ قائل ہو کر آنحضرتﷺ کے ساتھ عقد پر راضی ہوگئی تھیں۔

آپﷺ کے ساتھ اس نکاح کے بارے میں از روئے شریعت امام شافعیؒ، امام ابوحنیفہؒ، امام احمدؒ، اور امام مالکؒ کی جو آرائیں
ہیں ان پر ہم ان شاءاللہ اپنی کتاب احکام الکبیر میں کتاب النکاح کے تحت تفصیلی گفتگو کریں گے۔

امام احمدؒ مختلف حوالوں سے ام سلمہ رضی اللہ عنہا کی زبانی بیان کرتے ہیں جنہوں نے فرمایا:

"ایک روز ابو سلمہ رضی اللہ عنہ رسول اللہﷺ کے پاس ہو کر میرے پاس آئے تو بولے: "آج میں نے رسول اللہ (ﷺ) سے جو بات سنی اس سے مجھے بہت خوشی ہوئی"۔ آپﷺ نے فرمایا: "جب کسی مسلمان پر کوئی مصیبت پڑتی ہے تو وہ گھبرانا
نہیں بلکہ اس پر صبر کرتا ہے اور ناامید نہیں ہوتا اور اللہ سے دعا کرتا ہے کہ "یا اللہ مجھے اس مصیبت میں صبر کی توفیق دے اور اس کا بہتر اجر دے اور اس کے ذریعہ میرے آئندہ نیک مقاصد میں اضافہ فرما دے اور مجھے ان پر عمل کی توفیق عطا فرما"۔ (حدیث کا تشریحی ترجمہ)

ام سلمہ رضی اللہ عنہا کہتی ہیں کہ جب ابوسلمہ رضی اللہ عنہا کا انتقال ہوا تو میں نے ان کی زبانی رسول اللہ (ﷺ) کا جو ارشاد سنا تھا اس پر عمل کیا لیکن میں سوچتی تھی کہ ان کی وفات پر جو میں نے صبر کیا اور اللہ تعالیٰ سے اس کی اس سے بہتر جزا کے لیے دعا مانگی تو ابوسلمہؓ سے بہتر آخر مجھے کیا مل سکتا ہے؟ پھر جب رسول اللہ (ﷺ) نے مجھے نکاح کا اپنے لیے پیغام بھیجا اور میں نے چار و ناچار
آپﷺ کے عقد کر لیا تو اس کے بعد میں نے ایک روز آپﷺ کے عرض کیا:

"یا رسول اللہ (ﷺ) مجھے معاف فرما دیجیے کہ میں اوّل اوّل یہ سوچ کر آپﷺ کے ساتھ نکاح پر رضامند نہ تھی کہ میں
ابوسلمہ رضی اللہ عنہا کے بعد کسی دوسرے مرد کی بیوی کیسے بنوں کیونکہ میری غیرت مجھے اس سے روکتی تھی۔ اس کے علاوہ مجھے اپنی زیادہ عمر اور اپنے بال بچوں کا بھی خیال تھا کہ میرے نکاح کے بعد ان کا کیا ہوگا یعنی ان کی پرورش اور نان نفقے کا کون ذمہ دار ہوگا لیکن پھر میں نے سوچا کہ کہیں میں اپنی اس سوچ پر اللہ تعالیٰ کی طرف سے عذاب کی مستحق نہ ٹھہروں اس لیے آپﷺ سے عقد کی اجازت دے دی"۔

یہ سن کر رسول الله (ﷺ) نے ارشاد فرمایا:

"میں نے یہ تو نہیں کہا تھا کہ غیرت وحمیت کے اظہار پر تمہیں اللہ تعالیٰ عذاب دے گا نہ تمہاری عمر کا مجھے خیال تھا نہ اس کا ذکر کیا تھا کیونکہ خود میری عمر بھی کچھ کم نہ تھی۔ رہی تمہارے بال بچوں کی بات تو تمہارے بچے بھی اب میرے ہی بچے ہیں"۔ (حدیث کا با محاورہ مفہومی و تشریحی ترجمہ)

ام سلمہ رضی اللہ عنہا کہتی ہیں کہ انہوں نے ابو سلمہ رضی اللہ عنہا کی وفات پر جو صبر کیا تھا اور اس پر خدا سے بہتری کی امید رکھی تھی وہ اس صورت میں پوری ہوئی کہ اللہ تعالیٰ نے انہیں ابو سلمہ رضی اللہ عنہ سے یقینی طور پر بہتر شوہر رسول اللہ(ﷺ) کی شکل میں عطا فرمایا جو
ابو سلمہ رضی اللہ عنہ ہی سے بہتر نہیں بلکہ ساری بنی نوع انسانی میں بہترین ہیں۔

یہ روایت ترمذی و نسائی نے حماد بن سلمہ کی زبانی ثابت اور ابن عمر بن ابو سلمہؓ کے حوالے سے پیش کی ہے اور ابن ماجہؒ نے اسے ابی بکر بن ابی شیبہ، یزید بن ہارون، عبد الملک بن قدامہ اور ان کے والد قدامہ اور عمر بن ابو سلمہؓ کے حوالے سے تحریر کیا ہے۔

ابن اسحٰق کہتے ہیں کہ جب آنحضرتﷺ ابو سفیان کی دھمکی کے جواب میں مقررہ وقت پر موعودہ مقام یعنی بدر تک پہنچے اور وہاں آٹھ روز تک مسلسل قیام کے بعد بھی اور ابوسفیان اور اس کے ساتھیوں کی آمد کے کچھ آثار نظر نہ آئے تو آپ وہاں سے واپس مدینے تشریف لے آئے اور مدینے ہی میں ماہ ذوالحجہ کے ختم ہونے تک قیام فرمایا اور یہ سال سال چہارم ہجری تھا۔

واقدی کہتے ہیں کہ اسی سال یعنی سال چهارم ہجری میں رسول اللہ(ﷺ) نے زید بن ثابت رضی اللہ عنہ کو حکم دیا تھا کہ وہ کتاب یہود کا مطالعہ کریں اور صحیح بخاری میں درج روایت کے مطابق انہوں نے یہ مطالعہ پندرہ دن میں ختم کر لیا تھا۔ واللہ اعلم

### سال پنجم ہجری کے واقعات

#### <u>غزوة دومة الجندل :</u>

ابن اسحٰق کہتے ہیں کہ سال چہارم ہجری میں غزوہ بدر آخر کے بعد سال پنجم ہجری میں آنحضرتﷺ غزوہ دومۃ الجندل
کے لیے مدینے سے تشریف لے گئے۔ ابن ہشام اسے اس سال کے ماہ ربیع الاول کا واقعہ بتاتے ہیں اور کہتے ہیں کہ اس موقع پر آپﷺ نے مدینے کی حفاظت و نگرانی کے لیے سباع بن عرفته غفاری کو مقرر فرمایا تھا۔ ابن اسحاق کہتے ہیں کہ وہاں کے راستے میں آپ کا مشرکین کے کسی گروہ سے سامنا نہیں ہوا۔ اس لیے آپ کسی سے جنگ کے بغیر مدینے واپس تشریف لے آئے تھے اور باقی سال و ہیں گزارا تھا۔

واقدی اپنے شیوخ اور اسلاف کی ایک جماعت کے حوالے سے بیان کرتے ہیں کہ جب رسول اللہ(ﷺ) نے دومتہ الجندل یعنی شام کی سرحد کے اس قریبی مقام کا قصد فرمایا تھا تو اس کی وجہ قیصر روم کی طرف وہاں گڑبڑ کی اطلاع تھی اور آپ کو بتایا گیا تھا کہ دومتہ الجندل میں قیصر کے لوگ کثرت سے جمع ہو کر وہاں کے لوگوں پر ظلم کر رہے ہیں اور وہاں خرید وفروخت کے لیے انہوں نے بازار لگا رکھے ہیں اور وہ عنقریب مدینے پر حملہ آور ہونے کا ارادہ کر رہے ہیں۔ چنانچہ اسی لیے آپﷺ مدینے سے دومۃ الجندل کے ارادے سے ایک ہزار صحابہ رضی اللہ عنہم کو باقاعدہ مسلح کر کے روانہ ہوئے۔ آپﷺ نے قریبی راستہ بتانے کے لیے بنی عذرہ کا ایک رہبر لے لیا تھا جسے "رہبر خیریت" کہا جاتا تھا۔ آپﷺ دن بھر سفر فرماتے اور رات کے وقت قیام فرماتے تھے۔ اس کے بعد بیان کیا گیا ہے کہ جب آپﷺ دومتہ الجندل کے قریب پہنچے تو مذکورہ بالا رہبر نے بتایا کہ اس سے ذرا آگے بنی تمیم کی بستی تھی جو آپﷺ کے وہاں پہنچنے پر آپ کے پاس آکر طرح طرح کی باتیں بتا رہے تھے۔ اس لیے آپﷺ نے صحابہ رضی اللہ عنہم کا ایک دستہ دومتہ الجندل روانہ فرمایا جس نے لوٹ کر بتایا کہ اس بستی کا ایک ایک شخص عیسائیوں کے ظلم و ستم سے تنگ آکر بستی خالی کر کے اِدھر اُدھر بھاگ گیا ہے۔ تاہم ان کے ہاتھ قیصر کا ایک آدمی لگ گیا تھا جسے گرفتار کر کے انہوں نے آنحضرتﷺ کی خدمت میں لا کر پیش کر دیا تھا۔ نبی کریمﷺ نے اسے اسلام کی دعوت دی تھی اور وہ اسے قبول کر کے مسلمان ہو گیا تھا۔ اس کے بعد آپﷺ مدینے واپس تشریف لے آئے تھے۔

واقدی کے بیان کے مطابق اس موقع پر آنحضرتﷺ نے مدینے سے باہر ایک مہینہ گزارا تھا۔

### غزوہ خندق یا غزوہ احزاب

غزوہ خندق کے متعلق اللہ تعالیٰ نے سورۃ احزاب میں مندرجہ ذیل آیات نازل فرمائی ہیں:

<mark>﴿يَا أَيُّهَا الَّذِينَ آمَنُوا اذْكُرُوا نِعْمَةَ اللهِ عَلَيْكُمُ اذْجَاء تَكُم جُنُودٌ فَأَرْسَلْنَا عَلَيْهِمْ رِيحًا وَجُنُودًا لَّمْ
تَرَوْهَا وَ كَانَ اللهُ بِمَا تَعْمَلُونَ بَصِيرًا الخ</mark>

ہم نے ان آیات شریفہ کی مکمل تفسیر اپنی "کتاب التفسیر" میں بیان کی ہے۔ یہاں ہم صرف متعلقہ واقعے پر مختصر گفتگو کریں گے۔

ابن اسحٰق، عروہ، ابن زبیر، قادہ اور بیہقی نیز جملہ علمائے سلف وخلف نے بیان کیا ہے کہ غزوہ خندق ہجری سال پنجم کے دوران ماہ شوال میں واقع ہوا تھا۔ تاہم موسیٰ بن عقبہ نے زہری کے حوالے سے بتایا ہے کہ غزوہ خندق کا واقعہ ماہ شوال سال چہارم ہجری میں گزرا تھا۔ امام مالکؒ بن انس نے احمد بن حنبلؒ کی زبانی موسیٰ بن داؤد کے حوالے سے اس سلسلے میں جو روایت پیش کی ہے اس میں بھی یہی بیان کیا گیا ہے۔ البتہ بیہقی یہ بھی کہتے ہیں کہ ان جملہ حضرات کی مراد سال چہارم ہجری سے متفقہ طور پر یہ ہے کہ یہ واقعہ سال چہارم کے بالکل آخر میں یا سال پنجم کے اختتام سے قبل گزرا تھا۔

بہرکیف اس میں کوئی شک نہیں ہے کہ غزوۂ احد کے بعد مشرکین جن کا سربراہ ابوسفیان تھا جاتے جاتے مسلمانوں کو بدر کے مقام پر ایک اور جنگ کی دھمکی دیتے گئے تھے لیکن جیسا کہ پہلے بیان کیا جا چکا ہے وہ عسقان ہی تک دوبارہ آئے تھے اور وہیں سے بہانہ بنا کر لوٹ گئے تھے۔ تاہم جیسا پہلے بتایا جا چکا ہے کہ آنحضرتﷺ اپنے صحابہ رضی اللہ عنہم کے ساتھ مشرکین کی دھمکی کے جواب میں بدر کے مقام موعود تک ماہ شعبان سال چہارم ہجری میں تشریف لے گئے اور وہاں آٹھ دن تک مشرکین کی آمد کا انتظار کر کے مدینے واپس آگئے تھے۔ اس سے یہ بات پایہ ثبوت کو پہنچ جاتی ہے کہ غزوہ خندق اس کے صرف دو مہینے بعد کا یعنی
دو سال چہارم کا واقعہ ہر گز نہیں ہو سکتا۔ نیز اسی سے یہ بات متحقق ہو جاتی ہے کہ غزوہ خندق کا واقعہ ماہ شوال سال پنجم ہجری ہی میں گزرا تھا۔ واللہ اعلم

غزوہ خندق کی وقوع پذیری کے بارے میں راویوں میں اختلافات کے باوجود یہ بات اب متحقق و مشہور ہو چکی ہے اور اسی پر جمہور کا اتفاق ہے کہ غزوہ خندق کا واقعہ ماہِ شوال سال پنجم ہجری میں گزرا تھا۔ واللہ اعلم

ابن اسحٰق غزوہ خندق کے بارے میں جملہ روایات کا ذکر کرنے کے بعد آخر میں یہی کہتے ہیں کہ درحقیقت یہ واقعہ ماہ شوال سال پنجم ہجری میں گزرا تھا۔

اس کے بعد ابن اسحٰق کہتے ہیں کہ ان سے یزید بن رومان نے عروہ وغیرہ نیز عبیداللہ بن کعب بن مالک، محمد بن کعب قرظی، زہری، عاصم بن عمر بن قتادہ اور عبداللہ بن ابی بکر کے حوالے سے بتایا کہ:

غزوہ خندق کی وجہ یہ تھی کہ یہود کے کچھ لوگ جن میں سلام بن ابی الحقیق نضری، حی بن اخطب نضری، کنانہ بن ربیع بن ابی الحقیق، ہوذہ بن قیس وائلی، ابوعمار وائلی اور بنی نضیر کے چند دوسرے لوگ جمع ہو کر مشرکین قریش کے پاس کے گئے اور ان سے کہا کہ اگر وہ لوگ آنحضرتﷺ سے واقعی پھر نبرد آزما ہونا چاہتے ہیں تو وہ ان کا ساتھ دیں گئے"۔

اس پر مشرکین قریش نے انہیں جواب دیا کہ:

"تم خود اہل کتاب ہو اور محمدﷺ کا مذہب تمہارے مذہب سے ملتا جلتا ہے، پھر تم کس بنیاد پر ہمارا ساتھ دینا چاہتے ہو
جب کہ محمدﷺ سے ہمارا تنازعہ محض مذہبی اختلاف کی وجہ سے ہے"۔

مشرکین قریش کی اس دلیل کے جواب میں بنی نضیر کے مذکورہ بالا یہودیوں نے ان سے کہا:

"ہمارے نزدیک تمہارا قدیمی مذہب محمدﷺ کے نئے دین سے بہتر ہے اور اس کے علاوہ ہم انہیں خدا کا نبی مانتے ہی نہیں
ہیں"۔

کہا جاتا ہے کہ مسلمانوں کے خلاف یہود کی اس سازش کے بارے میں مندرجہ ذیل آیات نازل ہوئی تھیں :

(<mark>آلَمُ تَرَإِلَى الَّذِينَ أوتُوا نَصِيبًا مِّنَ الْكِتاب الخ )</mark>

جب بنی نضیر کے مذکورہ بالا افراد نے جیسا کہ ابھی بیان کیا گیا، مشرکین مکہ کے پاس جا کر انہیں آنحضرتﷺ کے خلاف
جنگ پر اُبھارا ان کے دین کو دین محمدی سے قدیم تر اور بہتر بتایا اور ساتھ ہی جنگ میں ان کا ساتھ دینے کا وعدہ کیا تو مشرکین قریش حد درجہ مسرور ہوئے اور غزوہ بدر غزوہ احد میں اپنی شکستوں اور جانی و مالی نقصانات کی تلافی کے لیے ایک بار پھر آپﷺ کے خلاف جنگ پر آمادہ ہو گئے تو یہودیوں کی وہ جماعت شاداں و فرحاں کے سے لوٹ کر قیس عیلان کے علاقے میں قبیلہ غطفان کے پاس آئی اور اسے بھی مسلمانوں کے خلاف جنگ پر آمادہ کر کے ان سے کہا کہ صرف وہ لوگ ہی نہیں بلکہ بنی نضیر کے علاوہ دوسرے تمام قبیلے بھی ان کے ساتھ اس جنگ میں شریک ہوں گے اور ان سے یہ بھی کہا کہ قریش مکہ کا ایک کثیر التعداد لشکر بھی ان کے پیچھے پیچھے اس جنگ میں شرکت اور ان کی مدد کے لیے آ رہا ہے۔ یہ سن کر یہ لوگ بھی بخوشی مسلمانوں سے جنگ پر آمادہ ہو گئے اور جب اس کے بعد مشرکین قریش کا جیسا کہ ان یہودیوں نے کہا تھا، ایک بھاری لشکر بھی وہاں پہنچ گیا تو قبیلہ غطفان کے قائد جن میں سے
عیینہ بن حصن بن حذیفہ بن بدر کا تعلق غطفان کی ایک شاخ بنی فزارہ سے تھا، حارث بن عوف بن ابی حارثہ المری کا بنی مرہ سے اور مسعر بن رخیلہ بن نویرہ ابن طریف بن سخمہ بن عبداللہ بن ہلال بن خلاوہ بن اشجع بن ریث بن غطفان کا تعلق خود اپنے خاص قبیلے غطفان سے تھا اچھی طرح مسلح ہو کر دوسرے تمام جنگی ساز و سامان سے بھی لیس ہو گئے تو ان کی پیروی میں ان قبائل کے دوسرے بہادر نوجوان اور جنگ میں آزمودہ کا رسب لوگ ان کا ساتھ دینے کے لیے جمع ہو گئے اور پھر یہ سب لوگ مذکورہ بالا یہودیوں اور مشرکین مکہ کے اس لشکر کے ساتھ مل کر مدینے پر حملے کی تیاری کرنے لگے۔
جب نبی کریمﷺ کو یہ اطلاع ملی اور اس کی تصدیق بھی ہو گئی تو آپﷺ نے مدینے کے گرد ایک خندق کھودنے کا حکم دیا۔

ابن ہشام بعض چشم دید گواہوں کے حوالے سے کہتے ہیں کہ اس کا مشورہ آپ کو حضرت سلمان فارسی رضی اللہ عنہ نے  دیا تھا۔ طبری اور سہیلی بیان کرتے ہیں کہ دنیا میں سب سے پہلے ایسی خندق منوچہر بن ایرج بن فریدون نے حضرت موسیٰ علیہ السلام کے زمانے میں کھدوائی تھی۔ چنانچہ آنحضرتﷺ نے بھی اس نمونے کی خندق مدینے کے کرد کھدوائی تھی تاکہ دشمن مدینے میں آسانی سے داخل نہ ہو سکے اور مسلمان اس کی جارحیت سے محفوظ رہیں جیسا کہ متعدد روایات سے ثابت ہے تمام جوان اور بوڑھے مسلمانوں کے علاوہ خود آنحضرتﷺ بہ نفس نفیس اس کام میں آخر تک شریک رہے۔ البتہ منافقین کا ایک گروہ اس کام میں ضعیفی کا عذر کر کے شریک نہیں ہوا۔ ویسے انہی میں سے کچھ لوگ دوسروں سے چھپ کر صرف کبھی کبھی رسول اللہﷺ کو دکھانے اور آئندہ الزام سے بچنے کے لیے تھوڑا سا کام کر لیتے تھے اور آپﷺ سے اجازت لیے بغیر ہی چلے جاتے تھے۔ کہا جاتا ہے کہ اللہ تعالیٰ نے مندرجہ ذیل آیات اسی سلسلے میں نازل فرمائی تھیں:

<mark>(إِنَّمَا الْمُؤْمِنُونَ الَّذِينَ آمَنُوا بِاللَّهِ وَرَسُولِهِ فَإِذَا اسْتَأْذَنُوكَ لِبَعْضٍ شَأْنِهِمْ فَأَذَنُ لِّمَنُ شِئْتَ مِنْهُمْ
وَاسْتَغْفِرُ لَهُمُ اللهُ إِنَّ اللهَ غَفُورٌ رَّحِيمٌ الخ)</mark>

ابن اسحٰق کہتے ہیں کہ مدینے کے مسلمان جب تک آنحضرتﷺ کا حکم تھا خندق کی کھدائی میں برابر لگے رہے۔ انہی میں ایک شخص جعیل نامی اتنی تندہی سے کام کرتا تھا کہ دوسرے لوگ اسے عمرو کہہ کر اور کبھی ظہر کے نام سے بلانے لگے تھے حتی کہ خود رسول اللہﷺ بھی اسے انہی ناموں سے پکارنے لگے تھے۔

بخاریؒ فرماتے ہیں کہ ان سے عبداللہ بن محمد، معاویہ بن عمرو اور ابو اسحٰق نے حمید کے حوالے سے بیان کیا کہ جب رسول اللہﷺ نے صحابہ رضی اللہ عنہم کو کبھی علی الصباح سردی سے کانپنے اور دھوپ میں پسینے سے شرابور اور بھوکے پیاسے رہنے کے باوجود انتہائی تندہی سے خندق کی کھدائی میں مصروف دیکھا تو فرمایا:

"یا اللہ! عیش (درحقیقت) عیش آخرت ہے (بہرحال) ان انصار و مہاجرین کی مغفرت فرما"۔

اسی روایت کے مطابق وہ صحابہ رضی اللہ عنہم اپنے بارے میں آنحضرتﷺ کر کے ان تاثرات اور اپنے حق میں اللہ تعالیٰ سے رحمت و مغفرت کی دعا فرمانے کے جواب میں یک زبان ہو کر کہتے تھے۔

"ہم وہ لوگ ہیں جو بدست محمدﷺ جہاد کے لیے بکے ہیں اور جب تک زندہ ہیں ہمیشہ اس میں مصروف رہیں گے"۔

صحیحین (صحیح مسلم صحیح بخاری) میں یہ روایت شعبہ کی زبانی معاویہ بن قرہ اور انس کے حوالے سے اس طرح درج ہے۔

بخاریؒ فرماتے ہیں کہ ان سے ابومعمر اور عبدالوارث نے عبدالعزیز اور انس کے حوالے سے بیان کیا کہ جب انصار و مہاجرین مدینے کے گرد خندق کھود رہے تھے تو وہ ترنم سے کہتے جاتے تھے:

<mark>نحن الذين بايعو محمدا على الاسلام ما بقينا أبدا</mark>

اور ان کے جواب میں آنحضرتﷺ فرماتے تھے:

<mark>اللهم انه لاخير الاخير الآخرة فبارك في الانصار والمهاجرة</mark>

بخاریؒ یہ بھی بتاتے ہیں کہ اس وقت ان صحابہ رضی اللہ عنہم کو کھانے کے لیے جو کی روٹی کا کوئی ٹکڑا مشکل ہی سے ملتا تھا۔

بخاریؒ مزید فرماتے ہیں کہ اس موقع پر خندق سے مٹی نکالتے وقت خود آنحضرتﷺ کا سر اور جسم مٹی سے اٹ جاتا تھا یا خبار آلود ہو جاتا تھا۔

بیہقی کہتے ہیں کہ مدینے کے گرد خندق کی کھدائی کے لیے سب سے پہلے کدال خود نبی کریمﷺ نے بسم اللہ کہہ کر اٹھایا
تھا۔ بخاریؒ یہ روایت غندر کی زبانی شعبہ کے حوالے سے بیان کی ہے۔

کہا جاتا ہے کہ خندق کی کھدائی کے دوران میں اگر کھانے کے لیے شہر سے کوئی چیز آتی تو آنحضرتﷺ اسے مہاجرین و انصار میں تقسیم فرما دیتے تھے لیکن جب تنوری روٹیاں زیادہ تعداد میں آتیں اور ان کے ساتھ کافی مقدار میں شہد یا گوشت آتا تو اسے بھی آپﷺ ان تین سو مہاجرین و انصار میں تھوڑا تھوڑا تقسیم فرما دیتے یا کبھی کبھی خود بھی تھوڑا سا چکھ لیتے جب کہ آپ شکم مبارک پر اکثر پتھر کی پتلی سلیں باندھے رہتے تھے اور اللہ تعالیٰ کا شکر آپ کی زبانِ مبارک پر جاری رہتا۔ البتہ صحابہ رضی اللہ عنہم کے حق میں مسلسل دعا فرماتے رہتے تھے۔

بتایا گیا ہے کہ آنحضرتﷺ نے مدینے کے گرد چورہ گز چوڑی اور اسی قدر گہری خندق کھدوائی تھی اور جب اس میں سے سفید چمک دار منی نکال کر آپ کو دکھائی گئی تو پہلے آپﷺ نے فرمایا کہ "اس میں مجھے شام کی فتح کے آثار نظر آ رہے ہیں" دوسری بار آپﷺ نے فرمایا کہ "اس میں کسریٰ کے محلات کے آثار ہیں اور اس میں فارس کی فتح کی نشانیاں ہیں" اخیر میں تیسری بارفرمایا کہ "اس مٹی میں یمن وصنعاء کی مٹی کے آثار ہیں" جنہیں مسلمان ان شاءاللہ جلد فتح کریں گئے"۔ تاریخ گواہ ہے کہ آپﷺ کے ان اقوال مبارک میں کس قدر صداقت پوشید تھی۔ (مؤلف)

متعدد مستند روایات میں بیان کیا گیا ہے کہ مذکورہ بالا خندق کے کامیابی سے اختتام پر آنحضرتﷺ نے حضرت سلمان
فارسی رضی اللہ عنہ کے بارے میں جنہوں نے اس خندق کی کھدائی کا مشورہ دیا تھا فرمایا تھا "سلمان میرے اہل بیت میں سے ہیں"۔ اور ان کے حق میں دعا فرمائی تھی۔ البتہ منافقین صحا بہ رضی اللہ عنہم کی اس محنت و مشقت پر ہنستے اور اسے کار فضول بتا کر انہیں طعنے دیتے رہے اور کہتے رہے کہ آپﷺ انہیں مدینے کے گرد اس خندق میں قصور حیرہ اور کسریٰ کے محلات مدائن دکھا رہے ہیں۔ کہا جاتا ہے کہ مندرجہ ذیل آیت انہی منافقین کے بارے میں اُتری تھی:

<mark>وَإِذْ يَقُولُ الْمُنَافِقُونَ وَالَّذِينَ فِي قُلُوبِهِم مَّرَضٌ مَّا وَعَدَنَا اللهُ وَرَسُولَهُ إِلَّا غُرُورًا )</mark>

متعدد مستند روایات سے یہ بھی ثابت ہوتا ہے کہ آنحضرتﷺ اپنی ضربات کے بعد رو رو کر خندق کے کنارے تشریف
فرما ہو کر فرق مبارک پر اپنی ردائے پاک ڈال لیتے اور سلمان رضی اللہ عنہ سے فرماتے کہ:

"اس میں منہ ڈال کر دیکھو تو تمہیں قصور قیصر و کسریٰ نظر آئیں گے جنہیں ان شاءاللہ وہی مسلمان فتح کریں گے جو اس وقت یہ خندق کھودنے میں مصروف ہیں"۔
اس کے جواب میں وہ مناظر دیکھ کر سلمان رضی اللہ عنہ عرض کرتے:

"یا رسول اللہ (ﷺ) آپ نبی برحق اور صادق القول ہیں۔
کہتے ہیں کہ جب مذکورہ بالا خندق اختتام کو پہنچی اور صحابہ رضی اللہ عنہم نے اپنی اس کامیابی پر خوش ہو کر اطمینان کا سانس لیا تو آنحضرتﷺ پر اللہ تعالیٰ کی طرف سے یہ آیت نازل ہوئی

<mark>(وَ تَمَّتْ كَلِمَاتُ رَبِّكَ صدقا و عَدْلًا لَا مُبَدِّلَ لِكَلِمَاتِهِ وَهُوَ السَّمِيعُ الْعَلِيمُ .</mark>

ابن اسحٰق کہتے ہیں کہ جن ممالک کے تصور و محلات اور ان کے گرد و نواح کے مناظر آنحضرتﷺ نے سلمان رضی اللہ عنہ کو اپنی ردائے مبارک کے اندر دکھائے تھے وہ سب حضرت عمر رضی اللہ عنہ اور حضرت عثمان رضی اللہ عنہ کے ادوار خلافت میں اور اس کے بعد مسلمانوں نے فتح کر لیے تھے اور یہ سب کچھ اس بشارت کا نتیجہ تھا جو مذکورہ بالا خندق کی کھدائی کے وقت رب العزت نے آپ کو
دی تھی ورنہ ظاہر ہے کہ مسلمان اپنی بلند حوصلگی کے باوجود اس بشارت کو ایمان کامل کے سہارے حق الیقین سمجھے بغیر اتنی وسیع و عریض اور طاقت ور سلطنتیں کیسے فتح کر سکتے تھے یقیناً اسی بشارت کی بنیاد پر آنحضرتﷺ نے ارشاد فرمایا تھا:

<mark>(ان الله زوى لى الارض مشارقها و مغاربها و سيبلغ امتی مازوى لى منها .)</mark>

"یعنی اللہ تعالیٰ نے زمین کے کچھ مشرقی و مغربی حصے مجھے بخشے ہیں جو عنقریب میری امت کی ملکیت بنیں گے"۔
