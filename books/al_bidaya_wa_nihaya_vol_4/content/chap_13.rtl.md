## فصل

### سال ششم ہجری میں دیگر مہمات

جیسا کہ بیہقی نے واقدی کے حوالے سے بیان کیا ہے اسی سال ششم ہجری میں ماہ ربیع الاوّل کے اوائل یا اواخر میں
آنحضرتﷺ نے عکاشہ بن محصن رضی اللہ عنہ کی سرکردگی میں چالیس افراد دے کر کچھ باغیوں کی سرکوبی کے لیے روانہ فرمایا تھا لیکن جب یہ لوگ ان کی پناہ گاہ کے قریب پہنچے تو انہوں نے راہ فرار اختیار کی۔ عکاشہ بن محصن رضی اللہ عنہ نے ان کا تعاقب کیا لیکن وہ بھاگ
نکلنے میں کامیاب ہو گئے تاہم مجاہدین کے ہاتھ ان کے سو اونٹ آگئے جنہیں لے کر عکاشہ رضی اللہ عنہ اپنے ساتھیوں کے ہمراہ مدینے واپس آگئے۔ 

انہی ایام میں آپﷺ نے ابو عبیدہ بن جراح رضی اللہ عنہ کو ان سرکشوں سے نمٹنے کے لیے چالیس آدمی دے کر بھیجا۔ ابو عبیدہ ذی القصہ تک پہنچے تو وہ لوگ پہاڑی علاقے میں گھس گئے تاہم ابو عبیدہ رضی اللہ عنہ اور ان کے ساتھیوں نے انہیں وہاں بھی جا گھیرا لیکن وہ کسی نہ کسی طرح بچ نکلنے میں کامیاب ہو گئے۔ البتہ ان کا ایک آدمی گرفتار ہوا لیکن وہ بھاگتے بھاگتے بھی محمد بن مسلمہ رضی اللہ عنہ کو زخمی کر گئے۔

اسی سال آنحضرتﷺ نے سرکشان حموم کی سرکوبی کے لیے زید بن حارثہ رضی اللہ عنہ کو بھیجا تھا جہاں انہیں مزینہ کی ایک عورت حلیمہ نامی ملی جس نے مجال بنی سلیم تک مجاہدین اسلام کی رہنمائی کی تو وہاں انہیں کچھ لوگ ملے جنہیں گرفتار کر لیا گیا۔ اس مہم میں مجاہدین کو کافی مال غنیمت کے علاوہ بکریوں کا ایک بہت بڑا گلہ بھی ملا۔ اسیروں میں حلیمہ کا شوہر بھی تھا لیکن چونکہ حلیمہ مسلمان
ہو چکی تھی اس لیے جب زید بن حارثہ رضی اللہ عنہ ان قیدیوں کو لے کر مدینے پہنچے تو آنحضرتﷺ نے حلیمہ کی وجہ سے اس کے شوہر کو رہا کر دیا تاہم حلیمہ کو اس سے طلاق دلوا دی۔

اسی سال زید بن حارثہ رضی اللہ عنہ ماہ جمادی الاوّل میں بنی ثعلیہ کی طرف صرف پندرہ افراد لے کر گئے جہاں کچھ خانہ بدوش عربوں نے آپ کا مقابلہ کیا لیکن شکست کھا کر بھاگ گئے اور ان کے بیس اونٹ مجاہدین کے ہاتھ آئے۔ اس مہم میں زید بن حارثہ رضی اللہ عنہ کو صرف چار دن لگے۔ تاہم اس مہینے میں انہیں آنحضرتﷺ نے عیص کی طرف بھی بھیجا تھا۔

بیہقی واقدی کے حوالے سے کہتے ہیں کہ اسی مہم میں ابو العاص بن ربیع کا بہت سامال اور اس کے علاوہ کثیر تعداد میں اونٹ بھی مجاہدین اسلام کے ہاتھ آئے تھے۔

ابن اسحٰق بیان کرتے ہیں کہ اس مہم میں ابو العاص کے بہت سے ساتھی مارے گئے تھے لیکن وہ خود بھاگ کر مدینے ہی آیا تھا جہاں اس کی زوجہ زینب بنت رسول اللہ (ﷺ) غزوہ بدر کے بعد جیسا کہ پہلے بیان کیا جا چکا ہے، آگئی تھیں اور یہیں وہ سفر شام میں تجارت کی غرض سے آتے جاتے ان کے پاس ٹھہرا کرتے تھے اور ان تجارتی مال کی لین دین کر لیا کرتے تھے مگر اس بار چونکہ مدینے آ کر ابو العاص مسلمان ہو گئے تھے اس لیے آنحضرتﷺ نے ان کے اونٹ اور تمام مال انہیں اور حضرت زینب رضی اللہ عنھا کو لوٹا دیا تھا۔

حضرت زینب رضی اللہ عنا کے ساتھ ابو العاص رضی اللہ عنہ کے نکاح پر پہلے تفصیلی گفتگو ہو چکی ہے۔ تاہم کفار پر تحریم مومنات کا فیصلہ سال دوم ہجری میں ہو چکا تھا اور ان سے مومنات کی طلاق یا ان کے مسلمان ہونے کے بعد ان کے نکاح ثانی یا ان کے پہلے نکاح کے برقرار رکھنے کا معاملہ بعض راویوں کے مطابق سال ہشتم ہجری میں طے ہوا تھا لیکن واقدی نے اس کا ذکر بھی سال ششم ہجری کے واقعات کے ساتھ کیا ہے۔ واللہ اعلم 

واقدی ذکر کرتے ہیں کہ اسی سال یعنی سال ششم ہجری میں دحیہ بن خلیفہ کلبی رضی اللہ عنہ قیصر روم کی طرف سے آنحضرتﷺ کی خدمت میں تحائف لے کر آرہا تھا کہ راستے میں جب وہ قبیلہ جذام کی پستی کی طرف سے گزر رہا تھا تو وہاں کے لوگوں نے اس کے پاس جو کچھ تھا سب لوٹ لیا تھا۔ جب اس کی اطلاع آنحضرتﷺ کو ہوئی تو آپﷺ نے اس قبیلے کی سرکوبی کے لیے زید بن حارثہ رضی اللہ عنہ ہی کو روانہ فرمایا تھا۔

واقدی بیان کرتے ہیں کہ اسی سال آنحضرتﷺ کو اطلاع ملی تھی کہ حئی بن بنی اسد بن بکر نے مسلمانوں کے خلاف
ایک جماعت تیار کر لی ہے تاکہ وہ خیبر کے یہودیوں کی مدد کر سکیں جو مسلمانوں کی مخالفت میں پیش پیش تھے اور ان سے جنگ کی تیاری کر رہے تھے اس لیے آپﷺ نے اس قبیلے کی سرکوبی کے لیے حضرت علی رضی اللہ عنہ کو روانہ فرمایا تھا۔ حضرت علی رضی اللہ عنہ رات کے
وقت اس مہم پر روانہ ہوئے تھے اور صبح ہوتے ہی اس قبیلے کے ذخیرہ آب پر قبضہ کرنے کے بعد وہاں کے لوگوں کا محاصرہ کر لیا تھا تو انہوں نے ہتھیار ڈال کر آنحضرتﷺ  کی اطاعت قبول کر لی تھی۔ سنا گیا تھا کہ وہ لوگ خیبر کے یہودیوں کو کافی بڑی مقدار میں کھجور میں بھی بھیجتے رہتے ہیں لیکن اس مہم کے بعد یہ سلسلہ بھی منقطع ہو گیا تھا۔

واقدیؒ ہی یہ بھی بیان فرماتے ہیں کہ اسی سال شعبان کے مہینے میں آنحضرتﷺم نے عبدالرحمٰن بن عوف رضی اللہ عنہ کو دومۃ الجندل کی طرف روانہ فرمایا تھا اور انہیں ہدایت کی تھی کہ اگر وہاں کا حکمران اطاعت قبول کر لے تو انہیں اس کی بیٹی سے شادی کی اجازت ہے۔ چنانچہ جب وہاں کے حکمران نے اطاعت قبول کر لی تو اس کے لشکر نے بھی ہتھیار ڈال دیئے اور اسلام قبول کر لیا تو آپ کی ہدایت کے مطابق عبدالرحمٰن بن عوف رضی اللہ عنہ نے وہاں کے حکمران کو اس کی بیٹی سے شادی کا پیغام دیا جو اس نے بخوشی قبول کر لیا اور اس کے بعد اس کی بیٹی سے عبدالرحمٰن بن عوف رضی اللہ عنہ نے نکاح کر لیا۔ دومۃ الجندل کے حکمران کا نام اصبع کلبیہ اور اس کی
بیٹی کا نام تماضر تھا لیکن وہ اسلام لانے اور عبدالرحمٰن بن عوف رضی اللہ عنہ سے نکاح کے بعد عموماً ام ابی سلمہ بن عبدالرحمٰن بن عوف مرضی اللہ عنہ کے نام سے پکاری گئیں۔

واقدی کہتے ہیں کہ سال ششم ہجری کے ماہ شوال میں آنحضرتﷺ نے کرز بن جابر فہری کو اہل عرنیہ کی طرف روانہ فرمایا تھا۔ ہوا یہ تھا کہ ان لوگوں نے اس حاکم کو جو آپﷺ نے وہاں مقرر فرمایا تھا اسے قتل کر کے اس کا سارا مال و متاع لوٹ لیا تھا اس لیے کرز بن جابر نے ان لوگوں کو جنہوں نے وہاں کے حاکم کے ماتحت عملے کے علاوہ جانوروں تک پر پانی بند رکھا تھا آنحضرتﷺ کی اجازت کے مطابق قابل عبرت سزا دی۔

بخاریؒ و مسلمؒ نے اس روایت کو سعید بن ابی عروبہ کے ذریعہ اور قتادہ و انس بن مالک رضی اللہ عنہ کے حوالے سے پیش کرتے ہوئے بتایا ہے کہ عُکل و عرنیہ اور ایک دوسری روایت کے مطابق عکل یا عرنیہ کا ایک گروہ دینے میں آنحضرتﷺ کی خدمت میں حاضر ہوا تھا اور آپﷺ سے عرض کیا تھا کہ وہ زراعت میں مصروف پرامن لوگ ہیں لہذا دوسرے باغیوں کے خلاف ان کی حفاظت کے لیے مدینے سے کچھ لوگ روانہ کیے جائیں۔ آپﷺ سے اس گزارش کے بعد وہ لوگ آپﷺ کے دستِ مبارک پر بیعت کر کے مسلمان بھی ہو گئے تھے۔ چنانچہ آپﷺ نے وہاں کے لیے ایک حاکم مقرر کر کے اور اس کے ماتحت عملے کو ان کے ساتھ روانہ فرما دیا لیکن انہوں نے راستے ہی میں حرہ کے قریب پہنچ کر ان سب کو قتل کر کے ان کا سامان لوٹ لیا اور مرتد ہو گئے۔ یہی وجہ تھی کہ آپﷺ نے ان کی سرزنش کے لیے کرز بن جابر کی سرکردگی میں ہیں مجاہدین دے کر انہیں وہاں روانہ فرمایا تھا اور ان کی اس نا قابل معافی حرکت کی انہیں خاطر خواہ سزا دی گئی تھی۔

### سال ششم ہجری کے کچھ دیگر واقعات

جیسا کہ امام شافعیؒ نے فرمان إلى **<span class="quranic-text">(وَاَتِمُّوا الْحَجَّ وَالْعُمْرَةَ لِلّٰهِ)</span>** یعنی اللہ کے لیے حج اور عمرہ ادا کیا کرو کی تفسیر بیان
فرماتے ہوئے بتایا ہے، واقعہ حدیبیہ کے زمانے یعنی سال ششم ہجری میں مسلمانوں پر حج کی ادائیگی فرض کی گئی اور اسی کے ساتھ یہ بھی بیان فرمایا ہے کہ حج کی استطاعت حاصل ہوتے ہی ہر مسلمان پر فوری طور سے حج کی ادائیگی لازم ہو جاتی ہے لیکن دیگر تینوں ائمہ فقہ یعنی امام مالکؒ، امام ابوحنیفہؒ اور امام احمدؒ نے امام شافعیؒ کے مندرجہ بالا آیت سے استنباط کے برعکس یہ کہا ہے کہ کسی مسلمان
پر اسے حج کی استطاعت حاصل ہوتے ہی فوری طور پر حج کی ادائیگی لازم نہیں ہوتی بلکہ اسے یہ اختیار ہے کہ وہ اس دوران میں اپنی سہولت کے مطابق حج یا عمرہ ادا کرے۔ ان ہر سہ فقہاء نے اپنے استدلال میں آنحضرتﷺ کی ادائیگی حج کی مثال دی ہے کہ سال ششم ہجری میں اللہ تعالیٰ کی طرف سے حج فرض ہونے کے باوصف آپﷺ نے ہجرت کے دسویں سال یعنی فتح مکہ کے بعد ماہ ذیقعد میں حج ادا فرمایا تھا اور سال ششم ہجری میں حج فرض ہو جانے کے باوجود قریش مکہ کے ساتھ صلح نامہ کی اس شرط کی بنیاد پر کہ آپﷺ اس سال حج یا عمرہ کے لیے مکے میں داخل نہیں ہوں گے، حج کی ادائیگی ملتوی فرما دی تھی۔

ہم نے مندرجہ بالا آیہ شریفہ کی تفسیر کرتے ہوئے اپنی "کتاب التفسیر" میں اس موضوع پر تفصیلی گفتگو کی ہے۔ (مؤلف)

اسی سال قریش مکہ کی طرف سے صلح حدیبیہ کی اس شرط کے متعلق کہ اگر کوئی عورت مسلمان ہو کر مکے سے مدینے چلی جائے تو اس صلح نامے کے مطابق آنحضرتﷺ اسے مکے واپس کر دیں گے مندرجہ ذیل آیت اتری تھی جس کسی عورت کا مسلمان ہونے کے بعد اس کے مشرک خاوند کی زوجیت میں رہنے کو قرار دیا گیا ہے بلکہ اس آیت سے یہ بھی ثابت ہوتا ہے کہ کوئی مسلمان عورت کسی غیر مسلم شخص کی زوجیت میں نہیں آسکتی۔ اللہ تعالیٰ کا ارشاد ہے:

**<span class="quranic-text">(يَا اَيُّهَا الَّذِيْنَ آمَنُوا اِذَا جَآءَكُمُ الْمُؤْمِنَاتِ مُهَاجِرَاتٍ۔۔۔۔۔۔۔۔۔۔ الخ)</span>**

غزوہ مریسیع بھی اسی سال ششم ہجری کا واقعہ ہے۔ اس کے علاوہ قصہ افک بھی اسی سال کی بات ہے جب حضرت عائشہ رضی اللہ عنھا کی بریت کے بارے میں آیت قرآنی نازل ہوئی تھی جس کا ذکر پہلے کیا جا چکا ہے۔

صلح حدیبیہ بھی اسی سال ششم ہجری کا واقعہ ہے جس کا ذکر پہلے کیا جا چکا ہے جب کہ قریش مکہ سے حرب و ضرب اور فتح مکہ کا واقعہ ہجرت کے دسویں سال پیش آیا۔

واقدی بیان کرتے ہیں کہ اسی سال یعنی سال ششم ہجری میں آنحضرتﷺ نے حاطب بن ابی بلتعہ رضی اللہ عنہ کو سات
دوسرے آدمیوں کے ساتھ مقوقس حاکم اسکندریہ کے نام خط دے کر بھیجا تھا اور اسی سال شجاع بن وہب بن اسد بن خزیمہ کو جنہوں نے غزوہ بدر میں شرکت کی تھی عربی نصاریٰ کے بادشاہ حارث بن ابی شمر غسانی کے نام، رضیہ بن خلیفہ
کلبی کو قیصر روم ہرقل کے نام، عبداللہ بن حذافہ سہمی کو ایران کے بادشاہ کے نام سلیط بن عمرو العامری کو ہوذہ ابن علی حنفی کے نام اور عمرو بن امیہ ضمری کو حبشہ کے
نصرانیوں کے بادشاہ نجاشی کے نام خطوط دے کر بھیجا تھا۔

### سال ہفتم ہجری

**<u>غزوہ خیبر</u>**:

شعبہ حاکم اور عبدالرحمٰن بن ابی لیلیٰ کے حوالے سے بیان کرتے ہیں کہ آخر الذکر کے بقول ارشاد باری تعالیٰ و **<span class="quranic-text">(وَاَثَابَهُمْ فَتْحًا قَرِیْبًا)</span>** (انہیں (مسلمانوں کو) عنقریب فتح حاصل ہوگی) سے مراد فتح خیبر تھی (جو اوائل سال ہفتم ہجری میں مسلمانوں کو حاصل ہوئی)۔

موسیٰ بن عقبہ نے بیان کیا کہ حدیبیہ سے واپسی کے بعد آنحضرتﷺ نے کم و بیش بیس روز مدینے میں قیام کے بعد خیبر کا رُخ فرمایا جس کی فتح کا وعدہ اللہ تعالیٰ آپﷺ سے پہلے ہی فرما چکے تھے۔

موسیٰ نے زہری کے حوالے سے فتح خیبر کا سال سال ششم ہجری بنایا ہے لیکن جیسا کہ ہم سطور بالا میں بتا چکے ہیں صحیح یہی ہے کہ خیبر کی فتح اوائل سال ہفتم ہجری کا واقعہ ہے۔

ابن اسحٰق کہتے ہیں:

"حدیبیہ سے واپسی کے بعد رسول اللہﷺ نے مدینے میں پورا ماہ ذی الحجہ اور ماہ محرم کا کچھ حصہ بسر فرمایا جس کے بعد ماہ محرم کے باقی حصے کے دوران میں آپ خیبر کی طرف روانہ ہوئے"۔

یونس بن بکیر، محمد بن اسحٰق، زہری، عروہ مروان اور المسور کے حوالے سے بیان کرتے ہیں کہ آخر الذکر دونوں حضرات کے بقول آنحضرتﷺ پر سورہ فتح حدیبیہ اور مدینے کے راستے میں وہاں سے واپسی کے دوران میں نازل ہوئی تھی اور مدینے پہنچنے کے بعد آپﷺ نے وہاں ماہ ذالحجہ جس میں آپﷺ مدینے واپس پہنچے تھے وہیں بسر فرمایا اور پھر خیبر کی طرف روانہ ہوئے۔

مروان اور المسور نے مزید بیان کیا کہ مدینے سے روانگی کے بعد آپﷺ نے غطفان کے بیچ کی وادی رجیع میں قیام فرمایا کیونکہ آپ کو خیال تھا کہ بنی غطفان کہیں اہل خیبر کے حلیف نہ بن گئے ہوں۔ تاہم ان کی طرف سے اطمینان نہ ہو جانے کے بعد آپﷺ اگلی صبح غطفان کی بستی میں داخل ہوئے۔

بیہقی واقدی کے حوالے سے جو روایت آخر الذکر نے اپنے بزرگوں سے سنی تھی بیان کرتے ہیں کہ آنحضرتﷺ نے
خیبر کی طرف روانگی کا قصد سال ہفتم ہجری کے اوائل میں فرمایا تھا۔

عبداللہ بن ادریس اسحاق کے حوالے سے بیان کرتے ہیں کہ آخر الذکر کو عبداللہ بن ابوبکر رضی اللہ عنہ نے بتایا کہ آنحضرتﷺ نے غزوہ خیبر کے لیے تیاری ماہ محرم کے آخر تک کی تھی جب کہ آپﷺ نے ماہ صفر کے آخر میں ادھر کا قصد فرمایا اور وہاں پہنچے۔

ابن ہشام کہتے ہیں کہ اس موقع پر بھی آنحضرتﷺ نے مدینے کے انتظامات اور اس کی نگرانی کے لیے ثمیلہ بن عبداللہ
لیثی کو مقرر فرمایا تھا لیکن امام احمدؒ بیان فرماتے ہیں کہ ان سے عفان، وہیب اور حسیم یعنی ابن عراک نے اپنے والد کے حوالے سے بیان کیا کہ حضرت ابویرہ رضی اللہ عنہ اپنی قوم کی ایک جماعت کے ساتھ اس زمانے میں مدینے آئے جب آنحضرتﷺ خیبر جا چکے تھے تو انہوں نے آپﷺ کے نائب کی حیثیت سے وہاں یعنی مدینے میں سباع بن عرفطہ الغطفانی کو دیکھا تھا۔

بیہقی نے سلیمان بن حرب کی زبانی حبیب بن خیثم بن عراک اور آخر الذکر کے والدہ کے حوالے سے بیان کیا کہ ایک شخص جو ابوہریرہ رضی اللہ عنہ کے نام سے مشہور تھے اسی زمانے میں مدینے تشریف لائے تھے جب آنحضرتﷺ خیبر کی طرف روانہ ہو چکے تھے اور خود ابوہریرہ رضی اللہ عنہ نے بھی اس کا ذکر کیا ہے۔

ابن اسحٰق کہتے ہیں کہ آنحضرتﷺ جب مدینے سے خیبر کی طرف روانہ ہوئے تو راستے میں پہلے آپﷺ نے ایک بستی میں قیام فرمایا اور وہاں ایک مسجد کی بنیاد رکھی۔ اس کے بعد آپ وہاں سے آگے بڑھ کر صہبا میں ٹھہرے اور پھر اپنے لشکر کے ساتھ آگے روانہ ہوئے تو آپﷺ نے رجیع میں قیام فرمایا۔ یہ ایک وادی ہے جو غطفان کی سرحد پر واقع ہے۔ غطفان کی بستی میں جیسا کہ پہلے بیان کیا جا چکا ہے، آپﷺ قیام فرمانے کے لیے اس لیے داخل نہیں ہوئے کہ ایک اطلاع کے مطابق بنی غطفان آپﷺ کے خلاف خیبر کے یہودیوں کی مدد کر رہے تھے اور آئندہ بھی ان کی مدد پر آمادہ تھے۔

بہرکیف جب انہیں ایک خاصے بڑے لشکر کے ساتھ آنحضرتﷺ کی اپنے علاقے میں آنے کی خبر ملی تو پہلے تو انہوں نے خیبر کا رُخ کیا لیکن راستے میں انہیں اپنے مال و منال اور اہل و عیال کی حفاظت کا خیال آیا تو انہوں نے آپ کو اور آپﷺ کے لشکر کو بغیر کسی مزاحمت کے خیبر کی طرف بڑھنے کا راستہ دے دیا اور خود ایک طرف ہٹ گئے۔

بخاریؒ بیان فرماتے ہیں کہ ان سے عبداللہ بن مسلمہ نے مالک، یحییٰ بن سعید اور بشیر کے حوالے سے بیان کیا کہ آخر الذکر کو سوید بن نعمان نے بتایا کہ جب آنحضرتﷺ نے اس سال جب غزوہ خیبر وقوع پذیر ہوا مد ینے سے خیبر کی طرف روانگی کا قصد فرمایا تو وہ بھی آپﷺ کے ہمراہ تھے۔ سوید بن نعمان نے مزید بتایا کہ مدینے سے روانہ ہو کر آنحضرتﷺ نے پہلے صہبا میں قیام فرمایا جو خیبر کا زیریں علاقہ ہے اور وہیں نماز عصر ادا فرمائی۔ اس کے بعد جب آپﷺ نے وہاں زاد سفر کے لیے کھانے پینے کی کچھ
چیزیں منگوانا چاہیں تو معلوم ہوا کہ وہاں ستو تک میں شراب کی آمیزش ہوتی ہے۔ یہ سن کر آپﷺ نے جو کچھ پہلے سے ساتھ تھا وہی نوش فرمایا اور دوسروں نے بھی وہی کھایا۔

سوید بن نعمان نے مزید بیان کیا کہ صہبا میں آپﷺ نے مغرب کے وقت تک قیام فرمایا اور وہیں وضو کیے بغیر صرف کلی کر کے نماز مغرب ادا فرمائی اور اس کے بعد آپﷺ آگے روانہ ہو گئے۔

بخاریؒ فرماتے ہیں کہ انہیں یزید بن ابی عبید اور سلمہ بن اکوع رضی اللہ عنھما کے حوالے سے عبداللہ بن مسلمہ اور حاتم بن اسماعیل کی زبانی معلوم ہوا کہ انہیں سلمہ بن اکوع رضی اللہ عنہ نے بتایا کہ:

"ہم لوگ آنحضرتﷺ کے ہمراہ خیبر کی طرف سفر کر رہے تھے تو آپﷺ کے صحابہ رضی اللہ عنہم میں سے کسی نے عامر رضی اللہ عنہ سے جو شاعر تھے کچھ سنانے کی فرمائش کی تو انہوں نے اس وقت جو اشعار سنائے ان کا مفہوم یہ تھا کہ وہ اور ان کی قوم آنحضرتﷺ کی ذات بابرکت کی وجہ سے ہدایت بنے، کاش ان کی آئندہ نسلیں بھی اسی طرح اسلام کے زیر سایہ رہ کر سکون و اطمینان سے زندگی بسر کر سکیں"۔

یہ اشعار جب آنحضرتﷺ نے سماعت فرمائے تو لوگوں سے دریافت فرمایا کہ"یہ کون شخص ہے"؟ اور جب آپﷺ سے
عرض کیا گیا کہ وہ عامر بن اکوع رضی اللہ عنہ ہے تو آپﷺ نے ان کے حق میں دعائے خیر فرمائی۔

اسی روایت میں بیان کیا گیا ہے کہ خیبر کی بستیوں میں آگ کے شعلے بلند ہوتے دیکھ کر آنحضرتﷺ نے لوگوں سے یعنی اپنے صحابہ رضی اللہ عنہم سے دریافت فرمایا کہ یہ آگ کیسی ہے تو انہوں نے آپﷺ سے عرض کیا کہ یہودیوں نے الاؤ روشن کر رکھے ہیں اور آپ کو یہ بھی بتایا گیا کہ یہودی عموماً مردہ جانوروں کی چربی سے ایسے الاؤ روشن کرتے ہیں۔ پھر جب فتح خیبر کے بعد آپﷺ سے عرض کیا گیا کہ عامر بن اکوع رضی اللہ عنہ نے جو اسی روز زخمی ہو کر وفات پاگئے تھے یعنی شہید ہو گئے تھے ایسے ہی ایک الاؤ کی راکھ سے اپنی تلوار کا خون صاف کیا تھا اور آپﷺ سے یہ بھی دریافت کیا گیا کہ آیا آپ کے نزدیک ان کا یہ عمل جائز تھا یا نہیں تو آپﷺ نے عامر رضی اللہ عنہ کے بھائی کی انگلیاں اپنے دست مبارک میں لے کر فرمایا کہ:

"چونکہ یہ مجاہد تھا اس لیے اللہ تعالیٰ کے نزدیک اس کا یہ فعل قابل معافی ہے اور یہ یقیناً ناجی اور اجر جہاد کا مستحق ہے اور اجر شہادت کا بھی"۔

اس روایت کو حد درجہ غریب ہونے کے باوجود حدیث نبوی کے حوالے سے پیش کرنے والوں میں بخاریؒ کے علاوہ کئی
دوسرے ثقہ راوی بھی شامل ہیں اور ان سب نے اسے باالاتفاق مستند تسلیم کیا ہے۔ (مؤلف)

ابن اسحٰق کہتے ہیں کہ ان سے متعدد لوگوں نے عطاء بن ابی مروان اسلمی اور ان کے والد نیز ابن معتب بن عمرو کے حوالے سے بیان کیا کہ جب آنحضرتﷺ خیبر کے سامنے وارد ہوئے تو آپﷺ نے اپنے صحابہ رضی اللہ عنہم سے فرمایا: "ٹھہر جاؤ! اب ہم ان کے نزدیک پہنچ گئے ہیں"۔ پھر اس کے بعد آپﷺ نے یہ دعا فرمائی:

"اے سات آسمانوں اور سات زمینوں کے رب! اے کم یا زیادہ جملہ شیاطین کے رب! اے ہواؤں اور جملہ ساکن
اشیاء کے رب! میں تجھ سے اس بستی اور اس کے مکینوں کے لیے خیر کا طالب ہوں لیکن اس بستی کے شر اور اس کے مکینوں کے شر سے اور جو کچھ اس بستی میں ہے اس کے شر سے تجھ سے پناہ مانگتا ہوں"۔

یہ دعا فرما کر آپﷺ نے مجاہدین اسلام کو حکم دیا: "آگے بڑھو! بسم اللہ"۔

اس روایت کو قریب قریب انہی الفاظ میں حافظ بیہقی نے بھی حاکم، اصم، عطاردی، یونس بن بکیر، ابراہیم بن اسماعیل بن مجمع، صالح بن کیسان، ابی مردان اسلمی اور آخر الذکر کے والد اور درداء کے حوالے سے جو سب کے سب غزوہ خیبر میں آنحضرتﷺ کے ہمراہ تھے بیان کیا ہے۔

ابن اسحٰق متعدد راویوں کی زبانی انس بن مالک رضی اللہ عنہ کے حوالے سے بیان کرتے ہیں کہ آخر الذکر نے بتایا کہ آنحضرتﷺ جب بھی کسی غزوے کے لیے مدینے سے تشریف لے جاتے تھے تو منزل پر پہنچ کر اگر رات کا وقت ہوتا تو آپ دشمن کے خلاف اس وقت کوئی اقدام نہیں فرماتے تھے چنانچہ خیمہ میں بھی آپﷺ نے اپنی اس عادت کا مظاہرہ فرمایا یعنی رات کے وقت جب ہم آپﷺ کے ہمراہ خیبر پہنچے تو آپﷺ نے صبح تک اہل خیبر کے خلاف کوئی قدم نہیں اٹھایا بلکہ صبح کی اذان کا انتظار فرماتے رہے۔ پھر نماز سے فارغ ہونے کے بعد آپﷺ قلعہ خیبر کی طرف بڑھے تو ہم بھی آپﷺ کے حکم پر آپﷺ کے پیچھے پیچھے اس طرف بڑھے۔

انس بن مالک رضی اللہ عنہ بیان کرتے ہیں کہ آپﷺ کے بالکل پیچھے ابی طلحہ تھے اور ان کے پیچھے ابی طلحہ کی طرح گھوڑے پر سوار وہ خود یعنی انس بن مالک رضی اللہ عنہ تھے۔ انس رضی اللہ عنہ کہتے ہیں کہ جب اہل خیبر نے آپ کو دیکھا تو وہ بولے: "او ہو! محمد اتنا لاؤلشکر لے
کر ہمارے مقابلے کے لیے یہاں آئے ہیں"۔ یہ کہہ کر انہوں نے جنگ کا آغاز کر دیا۔ اس پر آنحضرتﷺ نے فرمایا۔ ہم ان
سے مصالحت کرنے اور انہیں نیکی کا راستہ دکھانے یہاں آتے ہیں لیکن یہ لوگ تو ہم سے جنگ کے لیے گویا ادھار کھائے بیٹھے تھے۔ (حدیث کا مفہومی ترجمہ)

انس بن مالک رضی اللہ عنہ کہتے ہیں کہ:

"اس کے بعد نبی کر یمﷺ نے ہمیں بھی اہل خیبر سے جنگ کی اجازت دیتے ہوئے فرمایا: "تم بھی آگے بڑھو۔ بسم
اللہ الرحمن الرحیم"۔

یہی روایت انس بن مالک رضی اللہ عنہ کے حوالے سے مسلم نے بھی پیش کی ہے۔ بخاریؒ نے اس روایت کو پیش کرتے ہوئے اس میں یہ اضافہ کیا ہے کہ اہل خیبر گدھے کا گوشت بھون بھون کر کھا رہے تھے تو آپﷺ نے مسلمانوں سے
کہا تھا کہ وہ یہ گوشت کبھی نہ کھائیں کیونکہ یہ حرام ہے۔

بیہقی کہتے ہیں کہ غزوہ خیبر میں آنحضرتﷺ نے چند دوسرے غزوات کی طرح گدھے پر سواری کی تھی۔

ہمارے نزدیک بخاری و مسلم نے یہ روایت پیش کرتے ہوئے یہ بات نہیں بنائی بلکہ جیسا کہ مالک بن انس اور ابی طلحہ
رضی اللہ عنھما کو گھوڑوں پر سوار ظاہر کیا گیا ہے تو جیسا کہ بخاریؒ نے بیان کیا کہ آنحضرتﷺ بھی غزوہ خیبر میں گھوڑے ہی پر سوار تھے۔ البتہ یہ ممکن ہے کہ محاصرہ خیبر کے دوران میں آپ کسی وقت گدھے پر بھی سوار ہوئے ہوں جہاں تک گدھے کے گوشت کی حرمت کا سوال ہے اس پر ہم کتاب الاحکام میں گفتگو کریں گے۔

بخاریؒ عبداللہ بن مسلمہ اور حاتم کی زبانی یزید بن عبید اور سلمہ بن اکوع کے حوالے سے بیان کرتے ہیں کہ محاصرہ خیبر کے دوران میں چند روز حضرت علی رضی اللہ عنہ کو کسی نے نہیں دیکھا تھا جب کہ اسلامی علم آنحضرتﷺ نے کسی دوسرے صحابہ رضی اللہ عنہم کو یکے بعد دیگرے دیئے تھے لیکن جب حضرت علی رضی اللہ عنہ میدانِ جنگ میں تشریف لائے تو معلوم ہوا کہ پچھلے چند روز وہ آشوبِ چشم کی حد سے زیادہ تکلیف میں مبتلا تھے۔

بحرکیف آنحضرتﷺ نے اس روز فرمایا کہ:

"اب اسلامی علم اس شخص کو دیا جائے جو خدا اور اس کے رسول سے بے انتہا محبت کرتا ہے اور خدا اور اس کا رسول بھی اسے بے حد چاہتے ہیں"۔

اس کے بعد آپﷺ نے فرمایا کہ:

"خیبر کی فتح بھی اللہ تعالیٰ نے اس کے نصیب میں لکھی ہے اس لیے قلعہ خیبر ان شاءاللہ تعالیٰ آج اسی کے ہاتھوں فتح
ہوگا"۔

بخاری و مسلم یہی روایت چند دوسرے سوالوں سے بیان کرتے ہوئے کہتے ہیں کہ قلعہ خیبر کے محاصرے کے دوران میں آنحضرتﷺ نے ایک رات ارشاد فرمایا کہ:

"کل صبح اسلامی علم اسے دیا جائے گا جو اللہ اور اس کے رسول سے بہت محبت کرتا ہے اور اللہ اور اس کا رسول بھی اس سے اتنی ہی محبت کرتے ہیں"۔

اس کے بعد آپﷺ نے یہ بھی فرمایا کہ:

"ان شاءاللہ قلعہ خیبر اسی کے ہاتھوں فتح ہوگا"۔

اس کے بعد جیسا کہ صحیح مسلم میں بیہقی کے حوالے سے ان راویوں کی زبانی جو غزوہ خیبر میں شریک تھے۔ بیان کیا گیا ہے اگلی صبح صحابہ رضی اللہ عنہم میں سے ہر شخص یہ سوچ رہا تھا کہ دیکھئے آج رسول اللہﷺ علم کے عنایت فرماتے ہیں کیونکہ ان میں سے ایک بھی ایسا نہ تھا جسے آپﷺ سے اور اللہ تعالیٰ سے بے انتہا محبت نہ ہو لیکن صبح ہوتے ہی جب آپ نے حضرت علی رضی اللہ عنہ کو طلب فرمایا تو آپﷺ سے عرض کیا گیا کہ حضرت علی رضی اللہ عنہ آشوب چشم کی سخت تکلیف میں مبتلا ہیں۔ یہ سن کر آپﷺ نے حضرت علی رضی اللہ عنہ کو اپنی خدمت میں حاضر ہونے کا حکم دیا اور جب وہ آپ کی خدمت میں حاضر ہوئے تو آپﷺ نے ان کی دونوں آنکھوں پر اپنا لعاب دہن
لگا دیا جس کے بعد جیسا کہ اس روایت میں بیان کیا گیا ہے، انہیں ایسا محسوس ہوا جیسے ان کی آنکھوں میں کوئی تکلیف تھی ہی نہیں۔

اس کے بعد آپﷺ نے انہیں علم دیا اور اس کے ساتھ یہ حکم دیا کہ وہ قلعے کی دیوار کے نیچے جائیں اور وہاں رہنے والے یہودیوں کو اسلام کی دعوت دیں، اگر وہ اسے تسلیم کر لیں تو فبہا ورنہ قلعہ فتح کرنے کی کوشش کی جائے۔ چنانچہ حضرت علی رضی اللہ عنہ نے ایساہی کیا قلعہ اپنا گاڑ کر آواز سے پر کو اور ایسا ہی کیا اور آگے بڑھ کر دیوار قلعہ کے پاس اپنا علم گاڑ کر بلند آواز سے دیوار پر پہرہ دینے والوں کو پکارا اور جب وہاں سے ایک یہودی نے پوچھا: "تم کون ہو"؟ تو حضرت علی رضی اللہ عنہ نے کہا: "میں علی بن ابی طالب رضی اللہ عنہ ہوں"۔

حضرت علی رضی اللہ عنہ سے یہ سن کر وہ یہودی بولا:

"ہم نے توریت میں یہ نہیں پڑھا کہ اس نام کا کوئی شخص اس قامہ پر قبضہ حاصل کر سکے گا، بہتر ہے کہ تم یہاں سے واپس چلے جاؤ"۔ 

اس یہودی کے اس جواب پر حضرت علی رضی اللہ عنہ نے آنحضرتﷺ کے ارشاد کی تعمیل میں اپنے ساتھی مجاہدین کے ساتھ قلعہ پر ایسا زبردست حملہ کیا کہ دیکھتے ہی دیکھتے قلعہ فتح ہوگیا۔

بیہقی ان متعدد راویوں کے حوالے سے جنہوں نے غزوہ خیبر میں شرکت کی تھی بیان کرتے ہیں کہ آنحضرتﷺ نے
حضرت علی رضی اللہ عنہ سے قبل حضرت ابوبکر رضی اللہ عنہ کو علم دے کر خیبر کے کسی قلعے کی تسخیر کے لیے بھیجا تھا لیکن وہ قلعہ فتح نہ ہو سکا تھا اور وہ
وہاں سے واپس آگئے تھے۔ یہی مذکورہ بالا حوالوں سے بیان کرتے ہیں کہ حضرت ابوبکر رضی اللہ عنہ کی قیادت میں جو لوگ اس قلعے کی تسخیر کے لیے بھیجے گئے تھے ان میں سے ایک مجاہد محمود بن مسلمہ شہید بھی ہو گئے تھے۔ تاہم یہ خیبر میں یہودیوں سے پہلی جنگ تھی جس میں حضرت ابوبکر صدیق رضی اللہ عنہ نے جنگ کرتے ہوئے یہودیوں کے چھکے چھڑا دیئے تھے لیکن قلعہ فتح نہیں ہو سکا تھا۔

اس کے بعد آنحضرتﷺ نے یہودیوں کے ایک دوسرے قلعے ناعم کو فتح کرنے کے لیے حضرت عمر رضی اللہ عنہ کو بھیجا تھا لیکن وہ بھی یہودیوں سے سخت جنگ کے باوجود وہاں سے ناکام لوٹے تھے کیونکہ وہاں کے ہر یہودی نے سر دھڑ کی بازی لگا دی تھی۔ اس کے بعد آنحضرتﷺ نے فرمایا تھا کہ آپ اگلے روز ایک ایسے شخص کو علم دیں گے جو خدا اور اس کے رسول سے بے انتہا محبت کرتا ہے اور خدا اور اس کا رسول بھی اسے بے حد چاہتے ہیں اور ان شاءاللہ وہ قلعہ فتح کر لے گا۔

ایک دوسری روایت میں بتایا گیا ہے کہ جب آنحضرتﷺ نے اگلی صبح حضرت علی رضی اللہ عنہ کو یاد فرمایا اور آپ سے عرض کیا گیا کہ وہ آشوبِ چشم میں مبتلا ہیں تو آپﷺ نے انہیں بلا کر ان کی دونوں آنکھوں پر دست مبارک پھیر دیا جس سے ان کی تکلیف بالکل جاتی رہی تھی۔ پھر اس کے بعد آپﷺ نے انہیں علم دے کر یہ ہدایت فرمائی تھی کہ پہلے یہودیوں کو اسلام کی دعوت دی جائے اور صرف ان کے انکار پر ان سے جنگ کی جائے۔ چنانچہ حضرت
علی رضی اللہ عنہ نے آپﷺ کے حکم کی تعمیل میں ایسا ہی کیا لیکن جب یہودیوں نے ہٹ دھرمی دکھائی تو حضرت علی رضی اللہ عنہ نے قلعہ پر حملہ کیا اور رضائے الہٰی سے وہ یہودیوں کا خیبر میں سب سے بڑا قلعہ جس کا قلعہ دار مرحب تھا حضرت علی رضی اللہ عنہ کے ہاتھوں فتح ہوا بلکہ حضرت علی رضی اللہ عنہ نے مرحب کو جسے اپنی جسمانی طاقت کے علاوہ اپنی جنگی مہارت کا بڑا زعم تھا پہلے ہی وار میں قتل کر دیا تھا۔ مرحب سے حضرت علی رضی اللہ عنہ کا مقابلہ عرب کے دستور کے مطابق مبارز طلبی پر ہوا اور یہ مبارز طلبی مرحب ہی کی جانب سے ہوئی تھی جو لوہے میں غرق اور سر پر یمنی خود رکھ کر حضرت علی رضی اللہ عنہ سے مقابلے کے لیے قلعہ سے باہر نکل آیا تھا اور جب حضرت علی رضی اللہ عنہ اس کے مقابلے کے لیے آگے بڑھے تو اس نے بڑے غرور سے کچھ رجزیہ اشعار پڑھ کر ان پر حملہ کیا تھا لیکن حضرت علی رضی اللہ عنہ نے بھی عرب کے دستور کے مطابق اس کے رجزیہ اشعار کا جواب دیتے ہوئے اس کے حملے کے بعد جوابی حملہ کیا تو مرحب ان کے پہلے ہی وار میں دو ٹکڑے ہو کر زمین پر آپڑا۔

کہا جاتا ہے کہ مرحب کا یمنی خود مدینے لایا گیا تھا۔

حافظ البزاز بھی عباد بن یعقوب عبداللہ بن بکر، حکیم بن جبیر سعید بن جبیر اور ابن عباس رضی اللہ عنھما کے حوالے سے یہی بیان کرتے ہیں کہ آنحضرتﷺ نے پہلے یکے بعد دیگرے حضرت ابوبکر رضی اللہ عنہ اور حضرت عمر رضی اللہ عنہ کو اس قلعہ کی تسخیر کے لیے علم دے کر روانہ فرمایا تھا اور آخر میں حضرت علی رضی اللہ عنہ کو بھیجا تھا اور انہی کے ہاتھوں قلعہ خیبر فتح ہوا تھا۔

واقدی بیان کرتے ہیں کہ مرحب کی تلوار آنحضرتﷺ نے محمود بن مسلمہ شہید کے بھائی محمد بن مسلمہ کو جن کے بارے میں کہا جاتا ہے کہ انہوں نے مرحب سے پہلے ایک یہودی کو قتل کیا تھا جس کے بعد مرحب کو حضرت علی رضی اللہ عنہ نے قتل کیا، عنایت فرما دی تھی اور اس کے ساتھ اس کا خود اور زرہ بھی انہی کو بخش دی تھی۔

ابن اسحاق بیان کرتے ہیں کہ حضرت علی رضی اللہ عنہ کے ہاتھوں مرحب کے قتل کے بعد مرحب کا بھائی یاسر قلعہ سے باہر نکلا تھا اور جب اس نے مسلمانوں میں سے مبارز طلب کیا تھا تو ہشام کے بقول حضرت زبیر رضی اللہ عنہ اس کے مقابلے کے لیے نکلے تھے اور صفیہ بنت عبد المطلب رضی اللہ عنھا نے آنحضرتﷺ سے عرض کیا تھا کہ اسے یعنی مرحب کے بھائی یاسر کو میرا بیٹا (زبیر رضی اللہ عنہ) قتل
کرے گا۔ اس کے جواب میں آپ نے فرمایا تھا: "ان شاءاللہ یہی اسے قتل کرے گا۔ اور حضرت زبیر رضی اللہ عنہ ہی نے یاسر کو قتل کیا تھا۔

یونس ابن اسحاق اور ان کے خاندان کے چند دوسرے لوگوں کے علاوہ رسول اللہﷺ کے غلام ابی رافع کے حوالے سے
بیان کرتے ہیں کہ:

"جب آنحضرتﷺ نے حضرت علی رضی اللہ عنہ کو علم دے کر قلعہ خیبر کی تسخیر کے لیے روانہ فرمایا تھا تو ہم آٹھ آدمی ان کے ساتھ تھے جن میں سے آٹھواں آدمی میں تھا۔

ابی رافع مزید بیان کرتے ہیں کہ:

"جب ہم قلعہ کی دیوار کے قریب پہنچے تو کچھ اہل قلعہ ہمارے مقابلے کے لیے باہر نکل آئے اور ان سے ہماری دست
بدست لڑائی ہونے لگی لیکن جب ان کا ایک آدمی قتل ہو گیا تو وہ ڈر کر سب کے سب قلعہ میں واپس چلے گئے اور اندر سے دروازہ بند کر لیا تو ہم آٹھوں آدمیوں نے اس دروازے کو توڑنے کی کوشش کی لیکن ہم اس سے قاصر رہے"۔

یہ روایت مذکورہ بالا راوی کی لاعلمی کا ثبوت ہے جسے ابن اسحٰق اور ابی رافع سے منسوب کیا گیا ہے کیونکہ جیسا کہ حافظ بیہقی نے حاکم کی طرح مطلب بن زیاد کے ذریعہ اور لیث بن ابی سلیم، ابی جعفر الباقر اور جابر جیسے ثقہ راویوں کے حوالے سے بیان کیا ہے کہ قلعہ خیبر کا دروازہ حضرت علی رضی اللہ عنہ نے تنہا اکھاڑ دیا تھا جس کے بعد ان کے ساتھی اور دوسرے مجاہدین اسلام قلعے میں داخل ہو گئے تھے اور اس طرح قلعہ فتح ہو گیا تھا اور جب حضرت علی رضی اللہ عنہ نے اس دروازے کو زمین پر ڈالا تھا تو وہ چالیس آدمیوں سے پوری قوت صرف کرنے کے باوجود نہ اٹھ سکا تھا۔ تاہم یہ روایت بھی ضعیف ہی معلوم ہوتی ہے اور جابر رضی اللہ عنہ کا یہ بیان کہ وہ دروازہ ستر آدمیوں سے بھی نہ اٹھ سکا تھا۔ تاہم یہ روایت بھی ضعیف ہی معلوم ہوتی ہے اور جابر کا یہ بیان کہ وہ دروازہ ستر آدمیوں سے بھی نہ اٹھ سکا تھا بظاہر قرین قیاس معلوم نہیں ہوتا۔ (مؤلف)

بخاریؒ بیان کرتے ہیں کہ ان سے مکی بن ابراہیم اور یزید بن عبید نے بیان کیا کہ انہوں نے ایک روز سلمہ کی پنڈلی پر ایک مندمل زخم کا نشان دیکھ کر ان سے پوچھا تھا: "یہ آپ کی پنڈلی پر نشان کیسا ہے؟" تو سلمہ نے جواب دیا تھا:

"یہ نشان اس زخم کا ہے جو میری پنڈلی پر غزوہ خیبر میں آیا تھا۔ وہ زخم بڑا گہرا تھا لیکن جب میں زخمی ہو کر رسول اللہﷺ کی خدمت میں حاضر ہوا تھا تو آپﷺ نے میری پنڈلی کے اس شدید ترین زخم پر تین بار پھونک ماری تھی جس کے بعد وہ زخم فوراً مندمل ہو گیا تھا اور مجھے ایسا محسوس ہوا تھا جیسے مجھے وہ زخم آیا ہی نہ تھا۔ تاہم اس کا یہ نشان میری پنڈلی پر آج تک باقی ہے"۔

بخاریؒ کہتے ہیں کہ ان سے ابوالیمان اور شعیب نے بیان کیا کہ انہیں سعید بن مسیبؒ نے ابوہریرہ رضی اللہ عنہ کی زبانی جنہوں نے غزوہ خیبر میں شرکت کی تھی بتایا کہ وہاں آنحضرتﷺ نے ایک شخص کے بارے میں جس نے مسلمان ہونے کا دعویٰ کیا تھا ارشاد فرمایا کہ وہ دوزنی ہے۔ اس پر بعض لوگوں کو حیرت ہوئی کیونکہ وہ شخص مجاہدین اسلام کے دوش بدوش خیبر کے یہودیوں سے
جنگ کرتا ہوازنمی ہو گیا تھا لیکن جب بعد میں معلوم ہوا کہ اس نے زخموں کی تاب نہ لا کر خودشی کر لی تو انہی لوگوں نے اس کی اطلاع
آنحضرت علی ایم کو دیتے ہوئے عرض کیا یا رسول
اللہ ( سال ) آپ نے بالکل بیچ فرمایا تھا۔ اس پر آپ نے فرمایا
را کوئی غیر مومن جنت میں نہیں جائے گا۔ الا یہ کہ اللہ تعالی کبھی کبھی کسی فاجر و فاسق شخص سے بھی اشاعت دین کا کام
لے لیتا ہے۔
موسیٰ بن عقبہ زہری کے حوالے سے غزوہ خیبر کے واقعات کے ضمن میں خیبر کے کسی حبشی کا ذکر کرتے ہوئے کہتے ہیں کہ وہ
خیبر کے ایک یہودی کا نوکر تھا اور اس کی بھیڑ بکریاں چرایا کرتا تھا۔ ایک روز جب وہ بھیڑ بکریاں لے کر جنگل کی طرف جانے لگا تو
اس نے اپنے مالک سے دریافت کیا کہ :
یہ لوگ جنہوں نے یہاں سے کچھ دور پڑاؤ ڈال رکھا ہے کون لوگ ہیں ؟“۔
یہودی بولا :
یہ لوگ اپنے آپ کو مسلمان کہتے ہیں اور جو شخص ان کی قیادت کر رہا ہے اس
کا نام محمد(ملیار) ہے۔ اس کا دعوی ہے
کہ وہ خدا کا نبی ہے لیکن ہم اسے نبی نہیں مانتے بلکہ اپنا اور اپنے دین کا دشمن سمجھتے ہیں ۔ اب یہ شخص محمد (ملی) اور اس
کے ساتھی ہمیں اپنے دین میں شامل کرنے یا ہم پر غلبہ حاصل کرنے مدینے سے یہاں آئے ہیں لیکن ہمیں یقین ہے کہ
ہمارا دین سچا ہے اس لیے ہم دیکھتے ہیں کہ یہ لوگ ہم پر کس طرح فتح پاتے ہیں۔
موسیٰ بن عقبہ آگے کہتے ہیں کہ وہ حبشی جب اس یہودی کی بھیڑ بکریاں لے کر خیبر کی نزدیکی چراگاہ کی طرف جانے لگا تو وہ
پہلے آنحضرت سلیم کی خدمت میں حاضر ہوا اور آپ سے عرض کیا:
میں خیبر کے ایک یہودی کا چرواہا ہوں۔ میں نے سنا ہے کہ آپ خود کو خدا کا نبی کہتے ہیں تو مجھے بتائیے کہ آپ کا دین
کیا ہے؟"۔
اس حبشی کے اس سوال کے جواب میں آپ نے فرمایا :
میں کہتا ہوں کہ خدا ایک ہے اور میں اس کا آخری نبی ہوں لیکن عرب ہی کی بعض تو میں نہ خدا کو ایک مانتے ہیں اور نہ
اس کے احکام پر عمل کرتے ہیں یہ یہودی اگر چہ حضرت موسیٰ علاقے کو زبان سے اپنا نبی کہتے ہیں لیکن ان کے اور خدا
کے احکام پر عمل نہیں کرتے بلکہ میرے خلاف اس لیے سازشیں کرتے رہتے ہیں کہ میں خدا کے آخری نبی کی حیثیت
سے انہیں خدا کے احکام کا پابند بنانا چاہتا ہوں میں یہاں اسی لیے آیا ہوں کہ پہلے انہیں سمجھاؤں اور اسلام میں داخل ہو
کر خدا کی اطاعت کی دعوت دوں ورنہ جیسا کہ خدا کا حکم ہے ان سے جنگ کروں ۔ ( حدیث نبوی کا تشریحی ترجمہ )
اس حبشی نے آنحضرت علی ایم کی اس گفتگو سے متاثر ہو کر آپ سے دریافت کیا :
اگر میں آپ کے دین میں داخل ہو جاؤں تو مجھے کیا ملے گا ؟“۔

البدایہ والنہایہ جلد چہارم
آپ نے فرمایا.
۱۵۵
ے چھ میں ہونے والے غزوات دیگر مہمات اور واقعات کا بیان
زندگی میں بھی بھلائی اور آخرت میں بھی بھلائی یعنی جنت جو دنیا میں نیکی کی راہ اختیار کرنے اور خدا اور اس کے رسول
کی اطاعت کرنے کا اللہ تعالیٰ کی طرف سے صلہ ہوگا ۔ (حدیث نبوی کا مفہومی و تشر یکی ترجمہ )
موسی بن عقبہ زہری کے حوالے سے آخر میں کہتے ہیں کہ وہ جبش آنحضرت سلیم کی زبان مبارک سے یہ کلمات سنتے ہی
کلمہ طیبہ پڑھ کر مسلمان ہو گیا ۔ پھر بولا :
میں آپ کی طرف سے خیبر کے یہودیوں سے جنگ کرنا چاہتا ہوں لیکن ان بھیڑ بکریوں کا کیا کروں ؟“۔
آپ نے فرمایا:
انہیں بستی کی طرف ہا تک دو یہ خود اپنے ٹھکانے پر چلی جائیں گی۔
چنا نچہ جیسا کہ موسیٰ بن عقبہ بتاتے ہیں، اس حبشی نے ایسا ہی کیا اور پھر جیسا کہ اس کی خواہش تھی آپ کی طرف سے جنگ
میں یہودیوں سے لڑتا ہوا شہید ہو گیا گویا اللہ تعالیٰ کی رحمت سے اسلام اور شہادت دونوں نعمتوں سے بیک وقت سرفراز ہوا۔ یہ بھی
آنحضرت مصلی نیلم کے اس ارشاد گرامی کا ثبوت ہے کہ اللہ تعالیٰ جسے چاہے اپنے پسندیدہ دین اسلام کی اشاعت و خدمت کے لیے
چن لیتا ہے اور نہ چاہے تو اسلام پیرو ہونے کا دعوے دار بھی وقت آخر گمراہ ہوسکتا ہے جیسا کہ وہ شخص جس کا ذکر پہلے آچکا ہے آپ
کی پیشگوئی کے مطابق اسلام کا دعوے دار ہونے اور مسلمانوں کی طرف سے جنگ میں شریک ہونے کے باوجود آخر کار زخموں کی
تاب نہ لا کر خودکشی کا مرتکب ہوا اور دوزخی ٹھہر اور نہ آپ کے ارشاد کے مطابق اگر آخر وقت خود کشی نہ کرتا تو اس کے جنتی ہونے
میں کیا شک تھا کیونکہ آپ نے اس وقت یہ بھی ارشاد فرمایا تھا کہ حصول جنت کے لیے شرط یہ ہے کہ مسلمانوں کا دم بھی ایمان ہی پر
نکلے ۔ مذکورہ بالا حبشی نے اگر چہ مرنے سے قبل خدا کو ایک سجدہ تک نہیں کیا تھا لیکن وقت شہادت اس کا ایمان خدا اور اس کے وجود
پر کامل تھا۔
بیہقی کہتے ہیں کہ ان سے محمد بن محمد بن محمد فقیہ ابو بکر القطان ابو الازہر، موسیٰ بن اسماعیل، حماد اور ثابت نے انس کے حوالے
سے بیان کیا کہ ایک سیاہ فام بد صورت شخص نے آنحضرت علی علی ایم کی خدمت میں حاضر ہو کر عرض کیا:
یا رسول اللہ (صلی ) میرے پاس زر و مال تو ہے نہیں ( جو میں راہِ خدا میں خرچ کروں ) لیکن اگر میں اس جنگ
(غزوہ خیبر ) میں شریک ہو کر قتل ہو جاؤں تو کیا مجھے جنت ملے گی؟“۔
,
آپ نے فرمایا: ضرور ملے گی“ چنانچہ وہ شخص مسلمانوں کے دوش بدوش دشمنانِ اسلام سے لڑتا ہوا شہید ہو گیا۔
(اس کی لاش دیکھ کر آپ نے فرمایا:
اللہ تعالیٰ نے اسے سرخرو طیب البدن اور کثیر المال بنا دیا ہے میں دیکھ رہا ہوں کہ دو حوران بہشتی جنہیں اللہ تعالیٰ نے
اس کی زوجیت میں دے دیا ہے اس پر آپس میں زیادہ سے زیادہ حق جتانے کی کوشش کر رہی ہیں اور اس کے لبادے
میں داخل ہونے کے لیے ایک دوسری یہ سبقت لے جانے میں مصروف ہیں

۱۵۶
یہ والنہایہ جلد چہارم
ے میں ہونے والے غزوات دیگر مہمات اور واقعات کا بیان
اس کے بعد بہیتی ہی اس قبیل کا ایک دوسرا واقعہ ابن جریج کی زبانی بیان کرتے ہوئے کہتے ہیں کہ آخر الذکر کو فکرمہ بن
خالد نے ابن ابی عمار اور شداد ابن الہاد کے حوالے سے بتایا کہ ایک اعرابی نے کسی روز آنحضرت مصلی نام کی خدمت میں حاضر ہو کر
عرض کیا تھا کہ میں داخل اسلام ہونا اور آپ کے ساتھ ہجرت کرنا چاہتا ہوں ۔ چنانچہ وہ آپ کے دست مبارک پر بیعت کر کے
مسلمان ہو گیا تھا جس کے بعد وہ ہمیشہ آپ کی اتباع جان و دل سے کوشش کرتا رہا اور آپ نے اس کے بارے میں اپنے بعض
سحا بہ بھی دینیہ کو خصوصی ہدایات دی تھیں پھر جب غزوہ خیبر کا موقع آیا تو اس نے اس میں بھی شرکت کی اور جتنا مال غنیمت اس وقت
تک مسلمانوں کے ہاتھ آیا تھا آپ نے اس میں سے اسے بھی دوسرے صحابہ ضیا اللہ کے برابر حصہ دینے کی ہدایت فرمائی لیکن جب
اسے اس کا وہ حصہ دیا جانے لگا تو وہ بولا : "یہ کیا ہے؟ جب اسے بتایا گیا کہ یہ تمہارے حصے کا مال غنیمت ہے تو اس نے اپنے
تیر سے اپنے حلقوم کی طرف اشارہ کر کے کہا:
" جب اس جنگ کے دوران میں دشمن کا کوئی تیر یہاں پیوست ہوگا اور میں اس کے زخم سے فوت ہوں گا تو اس وقت
میں اپنے پورے حق کا حق دار ہوں گے یعنی جنت میں جاؤں گا"۔
بہیقی مذکورہ بالا حوالوں سے مزید بیان کرتے ہیں کہ اس کے بعد جب وہ دوبارہ یہودیوں کے خلاف جنگ میں شریک ہوا
تو اتفاقا کسی یہودی تیرانداز کا تیر اس کے حلقوم ہی میں آکر پیوست ہوا اور وہ شہید ہو گیا۔ پھر جب اس کی لاش آنحضرت کے
سامنے پیش کی گئی تو آپ نے فرمایا:
”اس نے واقعی میرے ساتھ ہجرت کی تھی اور میری بیعت کر کے صدق دل سے مسلمان ہوا تھا اور آج تک ایمان کے
اسی درجے پر قائم رہا جس کی تصدیق آج خود اللہ تعالیٰ نے فرمادی ہے۔
اس ارشاد کے بعد آپ نے اس کے حق میں دعائے خیر فرمائی اور اس کے کفن کے لیے اپنی عبا عنایت فرمائی۔ اس کے بعد
آپ نے اس کی نماز جنازہ پڑھائی اور فرمایا:
یا اللہ ! تیرے اس بندے نے تیری راہ میں ہجرت کی تھی اور یہاں (تیری راہ ہی میں ) شہید ہوا ہے جس کی میں گواہی
دیتا ہوں“۔
یہ روایت نسائی نے بھی قریب قریب انہی الفاظ میں سوید بن نصر عبد اللہ بن مبارک اور ابن جریج کے حوالے سے اپنے
ہاں درج کی ہے۔
