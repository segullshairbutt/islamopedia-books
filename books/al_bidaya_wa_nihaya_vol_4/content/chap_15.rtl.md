## فصل

### آنحضرت صل الم سے اہل فدک کی درخواست

ابن اسحق کہتے ہیں کہ خیبر کے ایک قلعہ کے علاوہ جسے مسلمانوں نے بزور فتح کیا تھا دوسرے مختلف قلعوں کے محصورین نے
جب بخوبی محسوس کر لیا کہ ان کے ان قلعوں کا محاصرہ اگر مسلمانوں نے مزید اسی سختی سے جاری رکھا تو ان کی ہلاکت میں کوئی شک
نہیں ہے تو انہوں نے آنحضرت مسلم کی خدمت میں پیغام بھیجا کہ اگر ان کی جاں بخشی کر دی جائے تو وہ اپنے اپنے قلعوں کے
دروازے کھول کر ہتھیار ڈالنے اور خود کو گرفتاری کے لیے پیش کرنے کے لیے تیار ہیں۔ اس کے علاوہ وہ اپنا سارا مال و متاع بھی
آپ کی خدمت میں پیش کر دیں گے۔ چنانچہ آنحضرت علی علیم نے ان کی یہ درخواست منظور فرمالی۔
مذکورہ بالا قلعوں کے علاوہ قلعہ فدک والوں نے بھی آنحضرت ملی لی ایم کے سامنے یہی درخواست پیش کی لیکن چونکہ ان کے
قبضے میں زرعی زمینوں کے ساتھ سرسبز و شاداب باغات بھی تھے اس لیے ان کے سامنے یہ شرط پیش کی گئی کہ وہ اپنی ان زمینوں اور
باغات کی سالانہ آمدنی کا نصف حصہ مدینے بھیجا کریں گے جو انہوں نے بطیب خاطر قبول کر لی اس لیے ان کے قلعہ کا سب مال و
اسباب جوں کا توں رہنے دیا گیا۔
فدک کے پڑوس میں ایک اور قلعہ باقی رہ گیا تھا۔ اس کے باشندوں نے یہ شرط مان لی تو دونوں قلعوں میں ایک ایک
مسلمان حاکم مقرر کر دیا گیا جو ان قلعہ والوں میں سے ہر ایک سے ان شرائط کی پابندی کرائے اور ان کے مالی انتظامات اپنے ہاتھ
میں رکھے۔
