## فصل

### غزوہ احد میں امداد خداوندی

ابن اسحٰق کہتے ہیں کہ اللہ تعالیٰ نے غزوہ احد میں بھی مسلمانوں کی مدد فرما کر اپنا وعدہ پورا کیا اور وہ اپنی تلواریں سونت کر دشمن پر بجلی کی طرح گرے تو اسے شکست فاش کا سامنا کرنا پڑا۔

ابن اسحٰق مزید بیان کرتے ہیں کہ ان سے یحییٰ بن عباد بن عبداللہ بن زبیر رضی اللہ عنھما اپنے والد عباد، عبداللہ بن زبیر رضی اللہ عنھما اور خود حضرت زبیر رضی اللہ عنہ کے حوالے سے بتایا کہ انہوں نے یعنی حضرت زبیر رضی اللہ عنہ نے دیکھا کہ ہند بنت عقبہ اور اس کی ساتھیوں
کی ایک کثیر تعداد لشکر کفار کے پیچھے پیچھے بنی ٹھنی نہیں بجا بجا کر اس کا حوصلہ بڑھا رہی ہیں اور شاید ہم سے خوف کے باوجود ان کے لشکر کا درمیانی حصہ کسی قدر ہماری طرف بڑھتا چلا آ رہا ہے لیکن ہم نے خدا کے فضل و کرم سے آگے بڑھ کر اسے نہ صرف روکا بلکہ بے دست و پا کر دیا۔ تاہم اچانک اسی وقت ان کے عقب میں کسی بد بخت دشمن نے نعرہ لگایا: "(نعوذ باللہ) محمد(ﷺ) کو قتل کر دیا
گیا۔ زبیر رضی اللہ عنہ کہتے ہیں کہ یہ سن کر انہیں اور ان کے ساتھیوں کو پلٹنا پڑا تو دشمن کے پسپا ہوتے ہوئے لوگ ان پر ٹوٹ پڑے۔ بعض عینی گواہوں کا بیان ہے کہ اس افراتفری کے باوجود اسلامی پرچم اس وقت تک گرا نہیں تھا کیونکہ اسے علمدار کے قتل ہو جانے کے بعد خدا جانے کہاں سے آکر عمرہ بنت علقمہ حارثیہ نے اپنے ہاتھ میں لے لیا تھا اور وہ اسے قریش کی طرف لہرا لہرا کر تکبیر کے نعرے لگا رہی تھیں لیکن جب وہ دشمن کے ریلے کے سامنے کھڑی نہ رہ سکیں تو اسلامی علم ان کے ہاتھ سے بنی ابی طلحہ کے ایک نوجوان صواب نے لے کر بلند کر لیا اور جب اس کا ایک ہاتھ کٹ گیا تو اس نے اسے اپنے سینے اور گردن کے سہارے جہاں تک ہوسکا بلند رکھا جب دشمن کے کچھ تلوار کھینچے اس کے سر پر آپہنچے تو اس وقت اس کی زبان پر یہ الفاظ تھے:

"یااللہ! میری معذرت قبول فرما لیکن کیا تو مجھے بالکل ہی معذور کر دے گا؟"۔

حسان بن ثابت نے عمرہ بنت علقمہ اور صواب کی ہمت و شجاعت پر کئی مدحیہ اشعار کہے ہیں۔

ابن اسحٰق کہتے ہیں کہ مسلمانوں کے لیے وہ وقت واقعی قیامت سے کم نہیں تھا کیونکہ ان کی کافی بڑی تعداد کے مرتبہ شہادت سے سرفراز ہونے کے بعد دشمن کے کچھ لوگوں نے آگے بڑھ کر خود رسول اللہﷺ پر دور ہی سے ہی گوپھنوں کے ذریعہ پتھر پھینکنے شروع کر دیئے تھے جس نے نہ صرف آپ کا نچلا لب مبارک پھٹ گیا تھا بلکہ سامنے کے چار دندان مبارک بھی شہید ہوگئے تھے۔ اس کے علاوہ کسی ملعون کا پھینکا ہوا پتھر آپﷺ کے دائیں رخسار مبارک پر اتنی شدت سے آکر لگا تھا کہ آپﷺ کے مغفر (آہنی خود) کی جھلم کی چند کڑیاں اس کے استخوانی حصے میں پیوست ہوگئی تھیں جہاں سے مسلسل خون جاری تھا۔ تاہم اس وقت بھی آپ کی زبانِ مبارک پر یہ الفاظ تھے:

"یااللہ! یہ قوم کیسے فلاح پائے گی جس نے اپنے نبی کے ساتھ یہ سلوک کیا ہے کہ اس کا چہرہ خون سے گلگوں ہو رہا ہے اس کے ساتھ ہی آپﷺ ان دشمنان خدا کو خدا کی طرف بلا رہے تھے۔

بعض اہل علم کا بیان ہے کہ اسی وقت آنحضرتﷺ پر اللہ تعالیٰ کی طرف سے مندرجہ ذیل آیت نازل ہوئی تھی:

(ليس لك مِن الأمرِ شي، او يتوب عليهِم او تعديهم فانهم ظالمون)

ابن جریر اپنی تاریخ میں بیان کرتے ہیں کہ ان سے محمد بن حسین، احمد ابن الفضل اور اسباط نے العبدی کے حوالے سے
بیان کیا کہ اول الذکر لوگوں کو آخر الذکر نے بتایا کہ ابن قمئہ حارثی نے رسول اللہﷺ پر جو پتھر پھینکا تھا اسی سے آپ کی بینی مبارک ٹوٹ گئی تھی آگے کے چار دندان مبارک شہید ہوگئے تھے اور چہرہ مبارک پر سخت زخم آیا تھا۔ اس وقت آپﷺ سے آپﷺ کے اکثر صحا بہ رضی اللہ عنھم الگ ہٹ گئے تھے بلکہ ان میں سے بعض لوگ وہاں سے ہٹ کر مدینے میں جا داخل ہوئے تھے اور ایک گروہ صخرہ
کے پہاڑ پر جا چڑھا تھا جب کہ آنحضرتﷺ انہیں پکار پکار کر فرما رہے تھے۔

"اے لوگو! میرے پاس آؤ، اے لوگو! میرے پاس آؤ"۔

آپ کی آواز سن کر کوئی تیسں آدمی آپﷺ کے قریب آئے لیکن وہاں طلحہ اور سہل بن حنیف رضی اللہ عنھما کے سوا کوئی ٹھہرا نہیں۔ طلحہؓ نے آپ کی طرف بڑھتے ہوئے قریش کے لوگوں کو تیروں سے روکا۔ اور آنحضرتﷺ کو سنبھال کر اٹھایا جب کہ دشمن آپ کی طرف بڑھے چلے آ رہے تھے اور وہ قریب سے قریب تر ہوتے جا رہے تھے۔ ان میں سب سے آگے ابی بن خلف عجمی تھا۔ اس نے آنحضرتﷺ کوقتل کرنے کی قسم کھائی تھی۔ چنانچہ وہی آگے بڑھ کر بولا: "ہو، اسے میں ہی قتل کروں گا، اس کی زبان سے یہ سن کر آنحضرتﷺ نے ارشاد فرمایا: "اے جھوٹے! اب تو بھاگ کر کہاں جائے گا؟"۔ اس کے بعد آپﷺ نے اپنا خود اور اس کی
جھلم اس کی طرف پھینکی جس سے وہ معمولی طور سے زخمی ہوگیا۔ مگر پھر بھی یہی رٹ لگاتا رہا "ہو، مجھے اسے قتل کردینے دو، کہیں مجھ سے پہلے ربیعہ اور مضر اسے قتل نہ کر دیں"۔

ابن جریر بیان کرتے ہیں کہ وہ آپ کو قتل تو کیا کرتا خود ہی چکرا کر گرا اور اس کے ساتھی اسے اٹھا کر پیچھے لے گئے اور ادھر آپﷺ کے مذکورہ بالا صحابی آپ کی حفاظت کے لیے برہنہ شمشیر میں ہاتھ میں لیے آپﷺ کے سامنے سد سکندری بنے کھڑے رہے جب کہ آپ کے قتل کا دعوے دار اسی روز یا اگلے دن اسی معمول زخم سے جو اس نے آپﷺ کے دست مبارک سے کھایا تھا لقمہ اجل بن گیا۔ تاہم اس وقت ہر طرف یہی شور مچا ہوا تھا کہ رسول اللہﷺ قتل کر دیئے گئے اور اسی لیے اسلامی لشکر کے کچھ اصحاب صخرہ نے اعلان کر دیا کہ ان کا عبداللہ بن ابی کے سوا کوئی رسول نہیں ہے اور وہی ابوسفیان سے ہماری جانیں بچائے گا۔ وہ چلا چلا کر یہ بھی کہہ رہے تھے:

"محمد چو نکہ قتل ہو چکے ہیں، اس سے پہلے کہ وہ تمہیں قتل کرے اپنی قوم کے پاس لوٹ چلو"۔

ان کی یہ باتیں سن کر انس ابن نضر بولے:

"مسلمانو! اگر محمدﷺ (خدانخواستہ) قتل بھی کر دیئے گئے تو محمد(ﷺ) کا رب تو زندہ ہے جسے کوئی قتل نہیں کہ سکتا۔ تم <mark>اب بھی انہی سے </mark>
جنگ کا اعلان کیا تھا"۔

اس کے بعد انس بن نضر رضی اللہ عنہ نے اللہ تعالیٰ سے گڑگڑا کر دعا کی:

"یااللہ! میں تجھ سے معافی کا طالب ہوں اور یہ دوسرے لوگ جو کچھ کہ رہے ہیں اس سے بری الذمہ ہوں"۔

یہ کہہ کر انہوں نے اپنی تلوار کے قبضے پر مضبوطی سے ہاتھ جمایا اور دشمنوں سے لڑتے بھڑتے رسول اللہ (ﷺ) تک آپہنچے اور اصحاب صخرہ کو بھی بلاتے رہے۔ پھر انہوں نے دیکھا کہ انہی کا ایک ساتھی مسلمان کمان میں تیر جوڑے ایک جگہ مستعد کھڑا ہے اور کچھ دوسرے لوگ قریش کو دھکیلتے ہوئے دور تک بھگا آئے ہیں۔ اس وقت انہوں نے اس تیرانداز کے عقب سے آواز سنی۔ یہ آواز آنحضرتﷺ کی تھی جو فرما رہے تھے:

"میں اللہ کا رسول یہاں ہوں"۔

آپ کی آواز سن کر انس بن نضر رضی اللہ عنہ کا چہرہ خوشی سے دمکنے لگا اور وہ مؤدب ہو کر آپﷺ کے رو برو جا پہنچے۔ انہیں دیکھ کر آپ کے روئے مبارک پر بھی مسرت کے آثار نظر آئے۔ اس کے بعد دوسرے لوگ بھی جو قریشی گروہ کے دباؤ سے اِدھر اُدھرمنتشر ہو گئے تھے وہیں آکر جمع ہو گئے اور لشکر قریش کو پسپا ہوتے دیکھ کر خوشی سے نعرہ ہائے تکبیر بلند کرنے لگے کیونکہ اسلامی لشکر
جو بظاہر قریب قریب شکست سے دوچار ہو چکا تھا اب پھر فاتح کی حیثیت سے وہاں جمع کھڑا تھا۔ اسی وقت ایک آیت جس کا مفہوم وہی تھا جو انس بن نضر آنحضرتﷺ کے قتل کی خبر سن کر بھی دوسرے مسلمانوں خصوصاً اصحاب صخرہ کوسنا چکے تھے۔ وہ آیت یہ ہے:

(وَمَا مُحَمَّدٌ إِلَّا رَسُولٌ قَدْ خَلَتْ مِنْ قَبْلِهِ الرُّسُلُ )

بعض روایات سے معلوم ہوتا ہے کہ ابوسفیان آنحضرتﷺ کے قتل کی جھوٹی خبر سن کر خوشی سے پھولا نہیں سمایا تھا اور یہ کہتا ہوا کہ "حنظلہ کا معبود ہبل سے بڑا معبود ہے اپنے کچھ ساتھیوں کو لے کر اس طرف بڑھ آیا تھا جہاں نبی کریمﷺ تشریف فرما تھے اور وہ یہ بھی کہتا جا رہا تھا کہ قریش نے بدر کا بدلہ احد میں لے لیا ہے۔ لیکن آپ کے صحابہ رضی اللہ عنھم نے یہ کہتے ہوئے کہ "سب سے بڑا معبود خدائے واحد ہے"۔ اس پر اور اس کے ساتھیوں پر پتھروں کی بوچھار کر کے انہیں بھگا دیا تھا لیکن یہ روایات
محل نظر ہیں۔ (مؤلف)

ابن ہشام کہتے ہیں کہ ربیع بن عبدالرحمٰن بن ابی سعید نے اپنے والد ابی سعید سے سن کر بیان کیا کہ آنحضرتﷺ پر پتھر پھینکنے والا عتبہ بن ابی وقاص تھا جس سے آپ کا نچلا ہونٹ پھٹ گیا تھا اور آپ کے نیچے ہی کے دائیں جانب کے چار دانت شہید ہوگئے تھے۔ اس کے علاوہ آپﷺ کے رخسار مبارک پر جو پتھر لگا تھا اس سے آپﷺ کے خود کی جھلم کی دو آہنی کڑیاں اس رخسار کے استخوانی حصے میں اس طرح پیوست ہوئی تھیں کہ حضرت علی اور حضرت عمر رضی اللہ عنھما دونوں نے بیک وقت مل کر انہیں بمشکل باہر نکالا تھا جب کہ آپ کا چہرہ مبارک پہلے ہی لہولہان ہو چکا تھا اور آپﷺ اس گڑھے میں گر گئے تھے جو ابوعامر نے پہاڑی پر مسلمانوں کی حفاظتی کمین گاہ کے لیے بنایا تھا۔ آپ کو وہاں سے نکالنے کے لیے علی رضی اللہ عنہ نے آپ کا ہاتھ پکڑ کر اور کھینچا تھا اور طلحہ بن عبید نے نیچے اتر کر آپ کے جسم کو سہارا دیا تھا جس کے بعد آپ اٹھ کر کھڑے ہوئے تھے اور مالک بن سنان ابوسعید نے آپﷺ کے چہرہ مبارک سے خون صاف کر کے آپﷺ کے رخسار کے زخم کی مرہم پٹی کی تھی جس پر آپﷺ نے فرمایا تھا:

"جس نے میرے چہرے سے خون صاف کیا ہے اسے (دوزخ کی) آگ نہیں چھو سکے گی"۔

پھر آپﷺ نے فرمایا تھا:

"جس قوم نے اپنے نبی کے ساتھ یہ سلوک کیا ہے وہ کیسے فلاح پائے گی؟"۔

عقبہ رضی اللہ عنہ نے بتایا ہے کہ:

"جب میں آنحضرتﷺ کی یہ حالت دیکھ کر غم سے نڈھال ہو گیا تھا تو ابوحذیفہ رضی اللہ عنہ کے غلام سالم رضی اللہ عنہ نے آپ کو بٹھا کر آپﷺ کے چہرے سے خون صاف کیا تھا جب کہ آپ کی زبان مبارک پر وہی الفاظ تھے جو مندرجہ بالا حدیث میں بیان کیے گئے ہیں اور اسی وقت مندرجہ بالا آیت (لَيْسَ لَكَ مِنَ الْأَمْرِ شَيْءٌ .... الخ) اتری تھی"۔

یہ روایت ابن جریر نے اپنی تاریخ میں لکھی ہے جو ظاہر ہے کہ "مرسل" ہے جسے ہم آگے چل کر ان شاءاللہ ایک الگ فصل میں تفصیل سے بیان کریں گے۔ (مؤلف)

غزوہ احد میں قلیل التعداد اسلامی لشکر کو قریش کے کثیر التعداد لشکر پر صبح کے پہلے وقت غلبہ ہوگیا تھا جس کا سب سے بڑا ثبوت مندرجہ ذیل قرآنی آیات ہیں لیکن انہی آیات میں واقعہ کا دوسرا رُخ بھی بتا دیا گیا ہے:

(وَلَقَدْ صَدَقكُمُ اللهُ وَعْدَهُ إذْ تَحُسُّونَهم بإذنه۔۔۔۔۔۔۔ الخ)

امام احمدؒ فرماتے ہیں کہ ان سے عبداللہ اور خود ان کے والد کے علاوہ سلیمان بن داؤد نے بیان کیا نیز انہیں عبدالرحمٰن بن
ابی زیاد نے اپنے والد عبیداللہ اور ابن عباس رضی اللہ عنہا کے حوالے سے ابن عباس رضی اللہ عنہما کا یہ قول سنایا: اللہ تعالیٰ نے روئے زمین پر کسی اور قوم کی اتنی مدد نہ فرمائی ہوگی، جتنی احد میں اس نے فرمائی لیکن درحقیقت ہم نے اس کے رسول کا حکم نہ مان کر کفران نعمت کیا جیسا کہ خود اللہ تعالیٰ نے ارشاد فرمایا:
(وَلَقَدْ صَدَقَكُمُ اللهُ وَعْدَهُ إِذْ تَحُسُّونَهُمْ بِإِذْنِهِ )

اور اس کے ساتھ یہ بھی ارشاد فرمایا: (حَتَّى إِذَا فَشِلْتُمْ)

اور یہ بھی کہ:

(وَلَقَدْ عَفَا عَنكُمْ وَاللَّهُ ذُو فَضْلٍ عَلَى الْمُؤْمِنِينَ ﴾

ابن عباس رضی اللہ عنہما نے ان آیات کا حوالہ دے کر ان واقعات کی طرف صاف اشارہ کیا ہے کہ پہلے مسلمان اللہ تعالیٰ کے فضل و کرم سے اس کے حسب وعدہ دشمن پر غالب آگئے تھے لیکن بعد میں جب ان کی غفلت و نادانی کی وجہ سے اللہ تعالیٰ اور اس کے رسول کے صاف صاف احکام جونہی ان کے ذہن سے اترے تو انہوں نے خود جیتی بازی ہار دی لیکن خدائے رحمن و رحیم نے انہیں معاف فرما کر آخر میں ان کی شکست اپنے فضل و کرم سے پھر فتح میں بدل دی جیسا کہ ابن عباس رضی اللہ عنہما نے خود بیان کیا ہے: آنحضرتﷺ نے اپنے صحابہ رضی اللہ عنہم کے مشورے سے مجاہدین اسلام میں سے چیدہ چیدہ تیراندازوں کا ایک گروہ
قریش اور شعر اسلام کے درمیان ایک خاص محفوظ پہاڑی پر مقرر فرمایا تھا اور انہیں حکم دیا تھا کہ اگر وہ مسلمانوں کو دشمن پر غالب آتا دیکھیں تو نہ تیر اندازی کریں نہ پہاڑی سے اتر کر مسلمانوں کے ساتھ جنگ میں شریک ہوں لیکن اگر مسلمان دشمن کی یلغار کے سامنے خدانخواستہ پسپا ہونے لگیں تو وہ اس پر تیراندازی کر کے اسے آگے بڑھنے سے روکیں لیکن انہوں نے جب لشکر قریش کو اسلامی لشکر نے سامنے سے فرار ہوتے دیکھا اور ساتھ ہی قریش کی ان عورتوں کے جو اپنے لشکر کی دف بجا بجا کر حوصلہ افزائی کر رہی تھیں چمکتے دمکتے قیمتی زیورات دیکھے تو انہوں نے انجام سے بے پروا ہو کر "الغنيمہ الغنیمہ" (مال غنیمت مال غنیمت) کہتے ہوئے مقررہ جگہ پھوڑ دی۔ یہ نبی کریمﷺ کے حکم کی صریحی خلاف ورزی تھی جس کا وہی نتیجہ ہوا جو ہونا تھا"۔

ابن عباس رضی اللہ عنہما کے علاوہ دوسرے متعدد ہمعصر ثقہ راویوں کے حوالے سے تاریخ اسلام کے جن مستند مؤرخین نے غزوہ احد کے بارے میں تاریخ نویسی کے میدان میں واقعہ نگاری اور حقیقت طرازی و حقائق پروری کا حق ادا کیا ہے ان سب کا اس امر پر اتفاق ہے کہ اس اسلامی جنگ میں جب مسلمان خدا و رسولﷺ کے بالترتیب وعدے اور بشارت سے جونہی چشم پوشی کے مرتکب ہوئے تو انہیں قدرتی طور پر اس المیے سے دو چار ہونا پڑا جس کا ذکر سطور بالا میں کیا جا چکا ہے۔

ابن جریر ابن عباس رضی اللہ عنہما کے حوالے سے بیان کرتے ہیں کہ جب مسلمانوں کے اس مخصوص گروہ نے جنہیں آنحضرتﷺ نے موقع و محل کے لحاظ سے دشمن پر تیراندازی کا حکم دیا تھا اور لشکر اسلام کی پیش قدمی کے نتیجے میں لشکر کفار کی پسپائی کے وقت اپنی متعینہ جگہ چھوڑنے کی صریحی ممانعت فرمائی تھی۔ یہ دیکھ کر کہ لشکر اسلام کے بہادر و دلاور غازیوں نے خدا کی راہ میں بڑھ بڑھ کر دشمنان اسلام کے کشتوں کے پشتے لگا دیئے ہیں اور وہ اپنی جانیں بچانے کے لیے راہ فرار اختیار کرنے پر مجبور ہوگئے ہیں اور مجاہدین اسلام ان کا تعاقب کر رہے ہیں تو وہ ہوس مال و زر کا شکار ہوگئے اور جیسا کہ پہلے بیان کیا جا چکا ہے اپنی پہاڑی کمین گاہ سے نبی کریمﷺ کے حکم کے خلاف "الغنیمہ الغنیمہ" کہتے ہوئے نیچے اتر کر قریش کی ان عورتوں کے قیمتی زیورات کی طرف لپکے جو اپنے لشکر کے پیچھے پیچھے بھاگ رہی تھیں اور قریش کے کچھ جنگی آزمودہ کار لوگوں نے بھاگتے بھاگتے ایک طرف ہٹ کر یہ تماشہ دیکھا تو انہوں نے اپنے بے تحاشہ بھاگتے ہوئے ساتھیوں کو عربی غیرت وحمیت کا واسطہ دے کر روکا اور جب وہ جوش میں آ کر پلٹے تو مسلمانوں کی اس مکمل جیتی ہوئی جنگ کا نقشہ بدل گیا اور دیکھتے ہی دیکھتے مسلمانوں کی اس حفاظتی جماعت کے اکثر لوگ شہید ہوگئے جو اس پہاڑی کے دامن میں تھے جس پر نبی کریمﷺ تشریف فرما تھے۔ اس کے علاوہ کئی مشہور روایات یہ ہیں کہ قریش
کے اس گروہ کے علاوہ جو اس راستے سے مذکورہ بالا پہاڑی کی چوٹی تک پہنچنے کی کوشش کر رہے تھے ان کا ایک گروہ ایسا بھی تھا جو کافی طویل چکر لگا کر اس پہاڑی کے پچھلے دامن میں وہاں پہنچا تھا جس کا کسی کو گمان تک نہیں ہوسکتا تھا کیونکہ لشکر قریش کی اکثریت تو سامنے کی طرف سے پہلے ہی فرار ہو چکی تھی۔ بہرکیف جب مفرور ہوتے ہوئے لشکر قریش کا یہ آخرالذکر گروہ اس پہاڑی کی چوٹی کے قریب پہنچا اور ان میں سے ایک شخص کی سنگ باری سے جس کا پہلے ذکر کیا جا چکا ہے۔ نبی کریمﷺ کے ساتھ مذکورہ بالا دردناک واقعہ پیش آیا اور اس کے ساتھ ہی کسی طرف وہ آواز آئی کہ (نعوذ بالله) آنحضرتﷺ کو قتل کر دیا گیا ہے تو جیسا کہ پہلے بیان کیا جا چکا ہے وہاں موجود مسلمان جسی منتشر ہوگئے اور ان میں سے با ستثنائے چند بہت سے لوگوں نے مدینے پہنچ کر دم لیا۔ تاہم کچھ اہل ایمان جن کے نہ صرف کانوں بلکہ گوشہائے دل تک آنحضرتﷺ کی مکرر آواز یا ایها الناس الى ما ایها الناس الی (اے لوگو! میری طرف آؤ، اے لوگو! میری طرف آؤ) جا پہنچی تو ان کے علاوہ جنہوں نے آپ کو گڑھے سے نکالا تھا اور آپ
کی خدمت میں لگ گئے تھے وہ بھی جو ادھر ادھر منتشر ہوگئے تھے آپ کے گرد و پیش آ کر جمع ہو گئے اور اس دوسرے گروہ کو پہاڑی کے نیچے دھکیل کر چھوڑا۔

ابن عباس رضی اللہ عنہما کہتے ہیں کہ آنحضرتﷺ کے قتل کی افواہ کسی شک وشبہ کے بغیر شیطان مردود کی اڑائی ہوئی تھی جس کے بعد ابوسفیان نے جو پہلے بھاگتے ہوئے پہلے گروہ کے ساتھ پلٹ آیا تھا پکار کر کہا: اے مسلمانو! کیا تم میں محمد(ﷺ) ہیں؟" لیکن آپﷺ نے اپنے پاس موجود صحابہ رضی اللہ عنہم کو اس کا جواب دینے سے منع فرما دیا اور جب اس نے اس طرف خاموشی پائی تو خود ہی
بولا: "ارے محمد تو قتل ہو چکے ہیں۔ پھر اس نے آواز دی: "ابن ابی کبشہ کہاں ہے؟ اے ابن ابی قحافہ اور اے ابن خطاب تم کہاں ہو؟ لیکن ادھر سے جب کوئی جواب نہ ملا تو خوش ہو کر بولا: "تو تم بھی سب ختم ہوگئے۔ مسلم کے علاوہ بخاری بھی بیان کرتے ہیں کہ آنحضرتﷺ نے اپنے ان صحابہ رضی اللہ عنہم کو ابوسفیان کو جواب دینے سے روک دیا تھا لیکن اس کے اسی سوال کو بار بار دہرانے سے حضرت عمر رضی اللہ عنہ سے ضبط نہ ہو سکا اور انہوں نے اسے بلند آواز سے جواب دیا: "اے ملعون! ہم سب یہاں موجود
ہیں۔ اس پر وہ بولا: "تم نے دیکھا کہ ہمارا معبود بل کتنا عظیم ہے کہ اس نے بدر کا بدلہ ہمیں یہیں دلا دیا ابوسفیان کی زبان سے یہ کلمات سن کر آنحضرتﷺ نے اپنے ان صحابہ رضی اللہ عنہم سے فرمایا کہ اب تم اسے جواب دو کہ بڑا تو خدائے واحد ہے جس کے سوا کوئی معبود نہیں۔ (حدیث کا مفہوم)

کہا جاتا ہے کہ رسول اللہﷺ نے جن لوگوں کو آواز دے کر اپنے پاس بلایا تھا اگرچہ ان کی مجموعی تعداد بارہ سے زیادہ
نہیں تھی لیکن انہوں سے ہی خدا کا نام لے کر قریش کے دونوں گروہوں کو پہاڑی سے نیچے دھکیل دیا تھا اور اس کے بعد جب مسلمانوں کے چھوٹے چھوٹے دوسرے گروہ جو پہلے آپ کے قتل کی خبر سن کر ادھر اُدھر منتشر ہوگئے تھے ندامت محسوس کرتے ہوئے دوباره از سر نو جذبہ ایمانی کے ساتھ ایک جگہ جمع ہوئے تو انہوں نے نعرہ ہائے تکبیر بلند کر کے قریش کے مذکورہ بالا دونوں گروہوں پر پے در پے ایسے بے نظیر حملے کیے کہ انہیں ایک بار پھر بھاگتے ہی بن پڑی اور اس طرح مندرجہ بالا قرآنی آیت کے آخری حصے کے الفاظ یعنی اللہ تعالیٰ نے مسلمانوں کی پہلی لغزش کو معاف فرما دیا اور یہ کہ اللہ تعالیٰ مومنین پر مہربانی فرمانے والا ہے صداقت کی تصویر بن کر مجاہدین اسلام کی آنکھوں کے سامنے آگئے۔
