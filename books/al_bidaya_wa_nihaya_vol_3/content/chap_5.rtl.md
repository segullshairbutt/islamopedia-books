# باب ۵

## انصار رضی اللہ عنہم میں اسلام کی ابتداء

ابن اسحق فرماتے ہیں کہ جب اللہ تعالیٰ نے اپنے دین یعنی اسلام کے کامل اظہار اور اس کے ذریعہ اپنے نبیﷺ کو مزید عزت بخشنے کا ارادہ فرمایا تو آپﷺ سے جو وعدہ فرمایا تھا اسے عملاً کر دکھایا۔ ہوا یوں کہ آنحضرتﷺ جس طرح پہلے ہر سال ان
دنوں میں جب دوسرے قبائل عرب کے آیا کرتے تھے ان کے پاس جاکر ان کے سامنے دین اسلام پیش فرمایا کرتے تھے اسی طرح ایک سال ایک قبیلے کی آمد کی خبر سن کر آپﷺ جب اس کے پڑاؤ پر تشریف لے گئے تو وہاں آپﷺ نے پہلے قبیلہ خزرج کے چند
افراد کو دیکھا۔ یہ جگہ عقبہ کے قریب تھی۔ جب آپﷺ نے ان لوگوں سے گفتگو کے بعد انہیں اسلام قبول کرنے کی پیش کش کی تو سب سے پہلے ان سے دریافت فرمایا کہ وہ کون لوگ تھے۔ انہوں نے بتایا کہ ان کا تعلق قبیلہ خزرج سے تھا۔ پھر آپﷺ نے ان سے
دریافت فرمایا کہ آیا وہ لوگ یہود کے موالیوں میں سے تھے تو انہوں نے اثبات میں جواب دیا۔ تب آپﷺ نے ان سے فرمایا:
"کیا ہم کہیں بیٹھ کر گفتگو نہیں کر سکتے“۔
تو وہ لوگ اس پر رضا مند ہوگئے۔ یہ بات جیسا کہ ابن اسحق نے بیان کیا انہیں عاصم بن عمر و قتادہ نے بتائی جو بنی خزرج کے شیوخ میں سے تھے۔ انہوں نے بتایا: ”جب میری قوم کے کچھ لوگ رسول اللہﷺ سے گفتگو پر آمادہ ہوگئے اور آپ کو اپنے پاس بٹھایا تو آپ نے انہیں یہ بتاکر کہ آپ نبی ہیں اسلام قبول کرنے کے لیے کہا اور انہیں قرآن پاک کی کچھ آیات بھی سنائیں اور بتایا کہ
اگرچہ وہ یہودیوں کے ساتھ ان کی بستیوں میں رہ رہے ہیں لیکن اللہ تعالی نے آپﷺ کے ذریعہ انہیں دائرہ اسلام میں داخل ہونے
کی خبر دی ہے کیونکہ یہودی ہر چند اہل کتاب اور اہل علم ہیں لیکن اب بت پرستوں کے ساتھ ہوکر مشرک ہوگئے ہیں۔ اس پر وہ
لوگ جو کچھ علم رکھتے تھے بولے کہ اگر یہودی ان سے لڑے تو وہ انہیں قتل کردیں گے اور اگر عرب میں جیسا کہ یہودیوں کی آسمانی
کتاب میں لکھا ہے کوئی نبی عنقریب آیا تو وہ اس کی اتباع کریں گے اور اس طرح یہودی بھی عادوارم کی طرح تباہ ہوجائیں گے اگر چہ وہ کہتے ہیں کہ اگر عرب میں کوئی نبی پیدا ہوا تو وہ اسے قتل کردیں گے۔ چنانچہ جب آپﷺ نے انہیں بتایا کہ عرب میں پیدا
ہونے والا وہ نبی آپ ہی تھے اور انہیں اسلام کی دعوت دی تو وہ بولے کہ اب امید ہے ان کی قوم کے باہمی جھگڑے ختم ہوجائیں گے۔ انہوں نے یہ بھی کہا کہ وہ واپس جاکر اپنی قوم کو اسلام کی دعوت دیں گے جو آپﷺ نے ہمیں دی ہے۔ چنانچہ جب وہ لوگ مکے
سے واپس ہوئے تو آپﷺ کی صداقت کو تسلیم کرکے مسلمان ہوچکے تھے۔

ابن اسحق کہتے ہیں کہ جن لوگوں نے مجھے یہ واقعہ سنایا وہ تعداد میں چھ آدمی تھے اور ان سب کا تعلق قبیلہ خزرج سے تھا۔ انہی لوگوں میں ابوامامہ اسعد بن زرارہ بن عدس بن ثعلبہ بن غنم بن مالک بن نجار بھی شامل تھے۔ بنی خزرج کے ان مذکورہ شخص کے
متعلق ابونعیم بیان کرتے ہیں کہ بنی خزرج کے انصار میں سے اسلام لانے والے یہ پہلے شخص تھے اور قبیلہ اوس میں سے سب سے پہلے اسلام لانے والے ابراہیم بن تیہان تھے۔ یہ بھی کہا گیا ہے کہ اس قبیلے سے پہلے ایمان لانے والے رافع بن مالک اور معاذ
بن عفرہ تھے۔ واللہ اعلم

اس کے بعد ایمان لانے والے عوف بن حارث بن رفاعہ بن سواد بن مالک بن نجار تھے، یہ عفراء کے بیٹے تھے اور ان کا
تعلق انصار کے قبیلے بنی نجار سے تھا۔ ایمان لانے والوں کی پہلی جماعت میں رافع بن مالک بن مخجلان بن عمرو بن زریق زرقی اور
قطبہ ابن عامر بن حدیدہ بن عمرو بن غنم بن سواد بن غنم بن کعب بن سلمہ بن سعد بن علی بن اسد ابن سارده بن تزید[^1] بن جشم بن خزرج سلمی بھی شامل تھے جن کا تعلق بنی سواد رضی اللہ عنہم سے تھا۔ بنی حرام میں سے اس جماعت میں جابر بن عبداللہ بن رئاب بن نعمان ابن سنان بن عبید بن عدی بن غنم بن کعب بن سلمہ سلمی رضی اللہ عنہم بھی تھے۔ اس کے بعد مسلمان ہونے والے بنی عبید کے لوگ تھے۔
شعبیؒ اور زہری کہتے ہیں کہ یہ چھ کے کچھ حضرات درحقیقت قبیلہ خزرج ہی کے لوگ تھے اور ان کی تعداد چھ ہی تھی۔

اس سلسلے میں موسیٰ بن عقبہ نے جو روایت زہری اور عروہ بن زبیر رضی اللہ عنہ کے حوالے سے بیان کی ہے اس میں وہ کہتے ہیں کہ انصار میں جن لوگوں نے حضور نبی کریمﷺ کے دست مبارک پر دائرہ اسلام میں داخل ہونے کے لیے بیعت کی تھی ان کی
تعداد آٹھ تھی اور ان کے نام یہ تھے: معاذ بن عفراء، اسعد بن زرارہ، رافع بن مالک، ذکوان یعنی ابن عبدقیس، عبداللہ بن صامت، ابوعبدالرحمن یزید بن ثعلبہ، ابوہیثم بن تیہان اور عویم بن ساعدہ رضی اللہ عنہم۔ یہ لوگ ایمان لانے کے بعد جب مکے سے لوٹ کر اپنے اپنے قبائل میں گئے تو انہوں نے قبیلے کے دوسرے لوگوں کو اسلام کی دعوت دی اور یوں بہت سے لوگ مسلمان ہوتے چلے گئے۔ یہی نہیں بلکہ ان لوگوں نے رسول اللہﷺ کی خدمت میں معاذ بن عفراء اور رافع بن مالک کو بھیجا اور یہ درخواست کی کہ آپﷺ ان کے پاس کسی ایسے شخص کو بھیجیں جو انہیں فقہ کی تعلیم دے چنانچہ آپﷺ نے ان لوگوں کے پاس مسلم بن عمیر رضی اللہ عنہ کو روانہ کیا جو وہاں
پہنچ کر اسعد بن زرارہ کے پاس ٹھہرے۔ ابن اسحق کے علاوہ موسیٰ بن عقبہ نے یہ جملہ حالات و کوائف از اول تا آخر تفصیلاً بیان کیے ہیں۔ بہرکیف اس طرح اوس و خزرج قبائل سے نکل کر جو یہود کے زیر اثر تھے دیگر قبائل میں پھیلتا چلا گیا جس کی ابتداء احیائے عرب کے لیے خود آنحضرتﷺ کی ذاتی مساعی جمیلہ سے ہوئی تھی۔

---

[^1] یہ نام تاریخی کتاب "اصل'' میں سادہ بن یزید لکھا ہے لیکن ابن ہشام نے ان کا نام ساردہ بن تزید لکھا ہے جو ہم نے یہاں درج کیا اور یہی درست ہے۔ (مؤلف)

---

## بیعتِ عقبہ ثانیہ

ابن اسحق بیان کرتے ہیں کہ جب مصعب بن عمیر رضی اللہ عنہ مدینے سے مکے واپس آئے تو ان کے ہمراہ متعدد مسلمانوں کے علاوہ جو حج کے لیے وہاں آئے تھے بےشمار مشرکین بھی تھے جو ازمنہ قدیم کی طرح اس سال بھی حج ہی کے لیے آئے تھے لیکن جب وہ مکے پہنچ کرکے کے ایک پہاڑی علاقے کی گھاٹی عقبہ میں رسول اللہﷺ سے ملے تو اللہ تعالیٰ کی جانب سے ان مشرکین کے دل میں بھی اسلام کی کشش اور آپﷺ کے لیے عزت و احترام پیدا ہوچکا تھا۔ ابن اسحق کہتے ہیں کہ ان سے معبد بن کعب بن مالک نے
بیان کیا کہ ان کے بھائی عبداللہ بن کعب انصار میں سب سے زیادہ تعلیم یافتہ شخص تھے۔ انہیں ان کے والد کعب نے جو عقبہ میں
رسول اللہﷺ کے دست مبارک پر بیعت کرکے مسلمان ہوئے تھے بتایا: جب ہم اپنی قوم کے ان حجاج کے ساتھ جو اس وقت تک سب کے سب مشرک تھے مدینے سے حسب معمول سالانہ حج کے لیے مکے کے سفر پر روانہ ہوئے۔ تو ہم میں ہماری قوم کے ایک بزرگ شخص براء بن معرور رضی اللہ عنہ بھی شامل تھے اور ابھی ہم راستے ہی میں تھے تو ہمارے ان بزرگ نے ایک روز ہم سے بیان کیا کہ انہوں نے خواب میں خود کو خانہ کعبہ کی طرف نماز پڑھتے دیکھا  ہے حالانکہ ہم آج ظہر کے وقت شاید ہی منیٰ یعنی خانہ کعبہ تک مکے میں پہنچ سکیں گے اور یہ بھی کہا کہ ہم لوگ مکے میں جس نبیﷺ کی زیارت کے لیے جا رہے ہیں وہ سنا ہے شام کی طرف منہ کرکے نماز پڑھتے ہیں۔ انہوں نے اس پر تعجب کا اظہار کرتے ہوئے کہا کہ آخر انہیں ایسا خواب کیوں نظر آیا۔ بہرحال جب ہم مکے پہنچے تو وہاں ہم نے ایک شخص سے رسول اللہﷺ کے بارے میں
دریافت کیا کہ ہم ان سے کہاں مل سکتے ہیں؟ اس نے ہم سے پوچھا: ''کیا آپ لوگ انہیں پہچانتے نہیں؟“۔ ہم نے کہا: ”نہیں“ وہ بولا: ”اس کے چچا عباس بن عبدالمطلب کو جانتے ہو؟ ہم نے کہا: ”ہاں انہیں تو جانتے ہیں کیونکہ وہ ہمارے ہاں بغرض تجارت
کئی بار آچکے ہیں“۔ یہ سن کر وہ بولا:
پھر تم مسجد میں چلے جاؤ، جہاں عباس رضی اللہ عنہ بیٹھے ہوں وہیں وہ بھی بیٹھے ہوں گے۔

چنانچہ ہم دونوں جب وہاں پہنچے تو ہم نے جناب عباس کو اور ان کے قریب رسول اللہﷺکو بیٹھے دیکھا تو انہیں سلام کیا۔ رسول اللہﷺ نے جناب عباسؓ سے پوچھا کیا آپ ان دو آدمیوں کو جانتے ہیں؟ وہ بولے:
"جی ہاں! ان میں ایک تو براء بن معرور ہیں اور دوسرے کعب بن مالک ہیں“۔
اس کے بعد جب براء بن معرور نے آپ کو اپنا خواب سناکر حیرت کا اظہار کیا تو آپﷺ نے فرمایا:
"تمہارے دل میں اسلام کی تمنا تھی اور تم اس کے اظہار کا مسلمان ہوکر بھی انتظار کرتے رہے تھے، یہ اس کا اظہار تھا"۔  

اس روایت میں ہے کہ ان دونوں حضرات نے رسول اللہﷺ کے ساتھ نماز پڑھی تو اس وقت بھی آپﷺ نے شام یعنی قبل اول کی طرف رخ کرکے نماز ادا فرمائی۔ اس کے بعد جب یہ لوگ مکے سے لوٹ کر مدینے گئے تو لوگ کہتے ہیں کہ وہ یعنی براء بن مغرور مرتے دم تک آپ کی تقلید میں شام ہی کی طرف رخ کرکے نماز پڑھتے ہے۔ واللہ اعلم

کعب بن مالک اس سلسلے میں بیان کرتے ہیں کہ جب مدینے سے مکے پیچھے تھے۔ تو جج سے فارغ ہوکر رسول اللہﷺ کی خدمت میں عقبہ پہنچے تھے تو وہ ایام تشریق تھے وہ کہتے ہیں:
"وہاں جب ہم آپ کی خدمت میں حاضر ہوئے تو ہمارے ساتھ عبداللہ بن عمرو ابوجابر بھی تھے جو ہماری قوم کے سردار مانے جاتے تھے۔ ہم نے ان سے کہا: "اے ابوجعفر! ہم اپنی قوم سے چھپ کر رسول اللہﷺ کی خدمت میں جا رہے ہیں اور تمہاری حسب خواہش تمہیں بھی لیے جا رہے ہیں تاکہ تم اسلام میں داخل ہوکر کل عذاب جہنم سے نجات پاسکو۔ چنانچہ وہ بھی ہمارے ہمراہ آپ کی خدمت میں حاضر ہوکر مسلمان ہوئے۔ اس لیے یہ بھی اہل عقبہ کہلائے، بلکہ اس کے نقیب ٹھہرے"۔

بخاریؒ کی روایت اس سلسلے میں یہ ہے کہ ان سے ابراہیم اور ہشام نے بیان کیا کہ انہیں ابن جریج سے معلوم ہوا اور انہیں یعنی ابن جریج کو عطا اور جابر نے بتایا کہ وہ ان کے والد اور ماموں اصحاب عقبہ میں سے ہیں۔ عبداللہ بن محمد اور ابن عیینہ کے بیان
کے مطابق عقبہ میں اسلام لانے والے لوگوں میں براء بن معرور رضی اللہ عنہ بھی تھے۔

ہم سے علی بن مدینی اور سفیان نے بیان کیا کہ انہوں نے عمرو سے سنا جنہیں جابر بن عبداللہ نے بتایا کہ وہ خود بھی بیعت عقبہ میں شامل تھے اور ان کے ساتھ اس میں ان کے ماموں عقبہ بھی تھے۔

امام احمدؒ فرماتے ہیں کہ انہیں عبدالرزاق اور معمر نے ابن ہثیم، ابی زبیر اور جابر کے حوالے سے بتایا کہ رسول اللہﷺ اپنی بعثت کے دس سال بعد تک ہر موقع پر کے آنے والے دوسرے عربی قبائل کے پڑاؤ پر مسلسل تشریف لے جاتے اور انہیں دعوتِ
اسلام دیتے تھے لیکن ایک مدت تک آپ کی اتباع اور آپ کی نصرت پر آمادہ ہونے والا ان میں سے آپ کو ایک بھی نہ ملا تھا حتیٰ کہ یمن یا مصر کے کسی شخص نے اپنی قوم کو آپﷺ کے اوصاف اور آپ کی رحمدلی سے واقف کیا تو ان میں سے اکثر لوگوں نے اسے آپ سے ملنے جلنے سے احتراز کی نصیحت کی تھی لیکن جب آپﷺ کے مدینے تشریف لے جانے اور وہاں جوق در جوق لوگوں کے اسلام میں داخل ہونے کی خبر انہیں ملی تو وہ بھی آپ کی خدمت میں حاضر ہو کر مسلمان ہوگئے اور پھر یہ سلسلہ اللہ تعالی کے فضل وکرم سے بڑھتا ہی چلا گیا۔

ابن اسحق بیان کرتے ہیں کہ انصار مدینہ کے وہ لوگ جنہوں نے رسول اللہﷺ کے دست مبارک پر مقام عقبہ پر بیعت کی جسے بیعت عقبہ ثانیہ کہا جاتا ہے جب مسلمان ہونے کے بعد مدینے واپس ہوئے تو انہوں نے اپنے مسلمان ہونے کا واقعہ وہاں علی الاعلان بیان کردیا۔ اس وقت ان کی قوم کے شیوخ اور دیگر شرفاء میں جو ابھی تک ایمان نہیں لائے تھے عمرو بن جموح بن زید بن درامد بن کعب بن غنم بن بن سلمہ شامل تھے۔ البتہ ان کے بیٹے معاذ بن عمر و عقبہ میں دوسرے انصار مدینہ کے ساتھر جن کا ذکر پہلے ہوچکا ہے مسلمان ہوچکے تھے۔ عمرو بن جموح جیسا کہ ابھی بیان کیا گیا انصار مدینہ کے معزز لوگوں میں شمار کیے جاتے تھے۔ انہوں نے اپنے گھر میں منات نام کا ایک بت رکھ چھوڑا تھا جس کی وہ بڑے احترام کے ساتھ پرستش کرتے تھے۔ ظاہر ہے کہ قوم
انصار کے وہ لوگ جو مسلمان ہوچکے تھے بلکہ خود عمرو بن جموح کے بیٹے معاذ رضی اللہ عنہ کو ان کی یہ حرکت ناگوار گزرتی تھی۔ چنانچہ ان
لوگوں نے ایک دن رات کے وقت باہم مشورے کے بعد اس بت کو عمرو کے گھر سے اٹھا کر قریب کے ایک گڑھے میں پھینک دیا جسے صبح کو وہاں دوسرے لوگ جمع ہوکر جھانک جھانک کر دیکھنے لگے۔ عمرو بن جموح نے بھی صبح کو بیدار ہوکر یہ ماجرا دیکھا تو بہت جزبز ہوئے۔ بہرحال انہوں نے اس بت کو گڑھے سے نکال کر دھویا اور پھر اپنی جگہ رکھ دیا لیکن جب کئی بار یہی واقعہ پیش آیا تو
نے بڑا یہ انہوں نے بڑا واویلا کیا اور کہا کہ نہ جانے کون ان کے معبود کے ساتھ یہ نازیبا حرکت کر رہا ہے۔ اس کے بعد انہوں نے اس بت کو
اچھی طرح غسل دینے کے بعد اس کی گردن میں کھلی تلوار لٹکا دی اور اسے حسب معمول اس کی جگہ رکھ دیا لیکن اگلی صبح کو انہوں نے
دیکھا کہ ان کا معبود منات قریب کے ایک گہرے نالے میں پڑا ہے اور اس کی گردن میں تلوار کی جگہ مردہ کناری سے بندھا ہوا ہے۔ جب یہ واقعہ بھی بار بار پیش آیا تو انہیں اپنے معبود کی بےبسی کا نقش بٹھا دیا اور آخرکار وہ بھی مسلمان ہوگئے کیونکہ وہ اپنی
گمراہی کو بخوبی سمجھ گئے تھے۔ عمرو بن جموح رضی اللہ عنہ نے اپنے مسلمان ہونے کا واقعہ نظم بھی کیا ہے۔

اس سے قبل بیعت عقبہ ثانیہ کے ضمن میں تہتر انصار مسلمان ہوچکے تھے جن کی تعداد قبیلہ وار تواریخ میں بیان کی گئی ہے۔