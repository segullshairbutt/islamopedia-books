# باب ۱

## رسول اللہﷺ پر وحی کا نزول

آغاز نزول وحی کے وقت رسول اللہﷺ کی عمر مبارک چالیس
سال تھی لیکن ابن جریر نے ابن عباس رضی اللہ عنہما اور سعید بن مسیّب کے حوالے سے اسے۴۳ سال بتایا ہے۔ 

امام بخاریؒ فرماتے ہیں: ہم سے یحییٰ بن بکیر اور لیث نے بیان کیا کہ ان کے رو برو عقیل نے ابن شہاب اور عروہ بن زبیر کی سلسلہ وار مستند روایات کے مطابق اس سلسلے میں حضرت عائشہ رضی اللہ عنہا کا جو قول نقل کیا وہ یہ ہے:

حضرت عائشہ رضی اللہ عنہما نے بیان فرمایا: "رسول اللہﷺ تعلیم کے لیے آغاز وحی کا سلسلہ جیسا کہ آپ نے مجھ سے بیان فرمایا رویائے صادقہ کی شکل میں ہوا لیکن اس کی صورت یہ تھی جیسے بحالت خواب طلوع سحر کا منظر سامنے آکر نگاہوں سے اوجھل ہوجائے۔ اس کے بعد آپ کی خلوت پسندی کا سلسلہ شروع ہوا تو آپ غارحرا میں تنہا رہ کر شب و روز عبادت میں گزارنے لگے اورحضرت خدیجہ رضی اللہ عنہا تھا اور اپنے اہل و عیال کے پاس وہاں سے لوٹ کر کئی کئی دن تک تشریف نہیں لاتے تھے۔ اسی دوران میں ایک روز آپﷺ پر ظہور حق ہوا یعنی حضرت جبریل (علیہ السلام) آپ کے رو برو آکر بولے : ’’پڑھیے‘‘

آپﷺ نے ان سے فرمایا: ’’میں پڑھا ہوا نہیں ہوں‘‘ اس پر حضرت جبریل (علیہ السلام) نے آپﷺ کو اپنے سینے سے لگا کر بھینچا اور اس کے بعد چھوڑ کر بولے: ’’پڑھیے‘‘ آپﷺ نے پھر فرمایا ”میں پڑھا ہوا نہیں ہوں‘‘ ۔ جب حضرت جبریلؑ نے آپﷺ کو تیسری بار سینے سے لگا کر اور اچھی طرح بھینچ کر چھوڑا اور کہا:

**(اِقْرَأْ بِاسْمِ رَبِّكَ الَّذِیْ خَلَقَ ........ مَالَمْ يَعْلَمُ)** تک (اے محمدﷺ!) اپنے پروردگار کا نام لے کر پڑھو جس نے (عالم کو) پیدا کیا، جس نے انسان کو خون کی پھٹکی سے بنایا، پڑھواور تمہارا پروردگار  بڑا کریم ہے جس نے قلم کے ذریعے سے علم سکھایا اور انسان کووہ باتیں سکھائیں جن کا اسے علم نہ تھا۔ ( القرآن: ۹۶:۳۰ - آیات ۱ تا ۵)

تو آپﷺ نے یہ آیات تلاوت فرمائیں لیکن اس حالت میں کہ از اول تا آخر آپﷺ کے جسم اطہر پر لرزہ طاری رہا، آپ اسی حالت میں گھر واپس آئے اور حضرت خدیجہ رضی اللہ عنہا سے فرمایا: مجھے کمبل اوڑھاؤ، مجھے کمبل اوڑھاؤ اور جب انہوں نے یعنی خدیجہ رضی اللہ عنہا بنت خویلد نے آپ کو کمبل اوڑھالیا تو آپﷺ کے جسم مبارک کی کپکپاہٹ دور ہوئی۔ اس کے بعد آپﷺ نے انہیں غار حرا میں پیش آنے والے واقعہ کی اطلاع دیتے ہوئے فرمایا:

’’مجھے اپنے بارے میں خوف محسوس ہورہا ہے‘‘۔

اس کے جواب میں وہ بولیں:

’’اللہ کی قسم آپ کو اللہ تعالیٰ بھی نقصان نہیں ہونے د ے گا کیونکہ آپ لوگوں سے ہمیشہ حسن سلوک سے پیش آتے ہیں، مہمانوں کو بلا کر انہیں کھانا کھلاتے ہیں، آپ تحمل مزاج ہیں، ناداروں کو لباس فراہم کرتے ہیں اور ہمیشہ حق گوئی وحق پرستی کا ثبوت دیتے ہیں۔  

ابھی حضرت خدیجہ (رضی اللہ عنہا) آپ سے یہ باتیں کر رہی
تھیں کہ ان کے چچا زاد بھائی ورقہ بن نوفل بن اسد بن عبدالعزیٰ جو زمانہ جاہلیت میں نصرانی تھے مگر نوشت و خواند سے بخوبی واقف تھے اور ان دنوں انجیل کو عبرانی سے عربی میں منتقل کر رہے تھے۔ وہ اتفاق سے اسی وقت وہاں آپہنچے۔ حضرت خدیجہ (رضی اللہ عنہا) رسول اللہ ﷺطرف اشارہ کرتے ہوئے ان سے بولیں:

’’اے میرے ابن عم ! ذرا سنیے یہ کیا فرمارہے ہیں‘‘۔

 یہ سن کر ورقہ بن نوفل نے آپﷺ سے پوچھا:”اے میرے بھائی کے بیٹے ! آپﷺ نے (غار حرا میں) کیا دیکھا ہے؟“۔ جب رسول اللہﷺ نے انہیں وہ واقعہ سنایا جو آپ کو غارحرا میں پیش آیا تھا تو وہ بولے:

’’ یہ اسی طرح کا خدا کا پاک کلام ہے جو حضرت موسیٰ (علیہ السلام) پر اترا تھا‘‘۔

پھر وہ روتے ہوئے بولے:

لیکن جب آپﷺ یہ بات جو آپﷺ نے مجھے سنائی ہے اپنی قوم
کو سنائیں گے تو انہیں اس کا اس طرح یقین نہیں آئے گا جیسے مجھے آگیا بلکہ وہ (آپ کو ستائے گی اور) آپ کو یہاں سے نکال دے گی، کاش میں اس وقت تک زندہ رہتا“۔ ورقہ بن نوفل کی زبان سے آپﷺ نے یہ باتیں سن کر متحیر ہوکر پوچھا: کیا واقعی میری قوم مجھے یہاں سے نکال دے گی؟‘‘۔

ورقہ بن نوفل نے جواب دیا: ”ہاں بالکل ایسا ہی ہوگا اس وقت آپ کو (چند لوگوں کے سوا) اپنی قوم میں مجھ جیسا کوئی شخص نہیں ملے گا۔ کاش میں اس وقت تک زندہ رہتا تو دوسرے اہل نصاری کو اپنے ساتھ ملا کر ضرور آپ کی مدد کرتا“۔

اتنا کہ کر ورقہ بن نوفل وہاں سے چلے گئے اور کچھ دنوں بعد وفات پاگئے۔ اس لیے نزول وحی کے اگلے واقعات آپ کی زبانی نہ سن سکے حالانکہ اس کے بعد بھی نزول وحی کا سلسلہ با قاعدہ جاری رہا۔[1^]

 نزول وحی کے آغاز کے بعد، جیسا کہ ہم تک روایات پہنچی ہیں، رسول اللہﷺ جب تک دوسرے دن حضرت جبریل

---

[1^] یہاں تک امام بخاری کی روایت ہے جو موصوف کی کتاب صحیح بخاری سے لے کر پیش کی گئی ہے۔ ممکن ہے اس میں الفاظ کی کچھ تقدیم وتاخیر ہوگئی و لیکن معنوی لحاظ سے اس میں کوئی رد و بدل نہیں ہوا۔ (مصنف)

---

(علیہ السلام) آپﷺ کے روبرو نہیں آئے آپﷺ رنجیدہ رہے اور ایسا محسوس فرماتے رہے جیسے کوئی پہاڑ کی بلندیوں سے نیچے آگیا ہو لیکن دوسرے روز حضرت جبریل (علیہ السلام) نے آپﷺ کے سامنے ظاہر ہوکر عرض کیا:

اے محمدﷺ ! رنج نہ کیجیئے آپﷺ سچ مچ اللہ کے رسول ہیں
اور وحی الہی کا یہ سلسلہ اب جاری رہے گا، اس لیے آپ پریشان نہ  ہوں اور اطمینان سے رہیں۔‘‘

 اس کے بعد جبریلؑ جس طرح آپ کے پاس اگلے کچھ دن تک آئے اور آپ کو خدائے تعالیٰ کا پیغام پہنچاتے رہے اس کی مکمل اور کافی طویل تفصیل صحیح بخاری کے باب تعبیر میں موجود ہے۔ اس سلسلے میں امام بخاری کی روایت ابن شہاب سے سلسلہ بہ سلسلہ ابوسلمہ بن عبدالرحمن اور جابر بن عبداللہ انصاری تک گئی ہے جس کے مطابق آخرالذکر نے رسول اللہﷺ کی حدیث یوں بیان کی ہے:

"آپﷺ نے ارشاد فرمایا : میں نے چلتے ہوئے آسمان کی طرف سے ایک آواز سنی اور پھر نظر اٹھا کر اوپر دیکھا تو ایک فرشتہ کرسی پر بیٹھا آسمان سے زمین کی طرف آرہا تھا۔ جب وہ کرسی زمین پر اتری اور وہ فرشتہ مجھے سے ہم کلام ہوا تو میرے منہ سے اضطراری طور پر پہلے وہی الفاظ نکلے جو گزشتہ روز خدیجہ ( رضی اللہ عنہا) کے سامنے نکلے تھے یعنی ” مجھے کمبل اوڑھاؤ" مجھے کمبل اوڑھاؤ لیکن جب اس فرشتے کی زبانی خداوند تعالی کا یہ پیغام میرے گوش زد ہوا کہ : يَا أَيُّهَا الْمُدَكِّرُ. فَاهُجُرُ﴾ تک اے (محمد !) جو کپڑا لپیٹے ہوئے ہو اٹھو اور ہدایت کرو اور اپنے پروردگارکی بڑائی کرو اور اپنے کپڑوں کو پاک رکھو اور ناپاکی سے دور رہو"۔(القرآن:۷۴:۲۹۔ آیات ۱ تا ۵) تو
میں خوش ہو کر پر سکون ہوتا چلا گیا“۔[1^]

آغاز نزول وحی کے سلسلے میں امام بخاری ؒنے جیسا کہ ہم
نے سطور بالا میں بیان کیا کچھ دوسری احادیث بھی صحیح بخاری کے باب تعبیر میں بیان کی ہیں جنہیں عبداللہ بن یوسف اور ابو صالح یعنی لیث کے حوالوں سے پیش کیا گیا ہے۔
انہیں احادیث کو ہلال بن داؤد نے زہری کے حوالے سے اور یونس و معمر نے اسی حوالے سے علی التواتر بیان کیا ہے۔ ہم نے امام بخاری کی بیان کردہ ان احادیث کو اور ان کے علاوہ محولابالا جملہ احادیث کو صحیح بخاری کی جلد اول کی شرح میں ان کے متعلقہ مقام پر تفصیل سے لکھا ہے اور ان پر حواشی بھی تحریر کیے ہیں جس کی توفیق کے لیے ہم اللہ تعالیٰ کا شکر ادا کرتے ہیں۔

اسی طرح امام مسلم نے بھی اپنے مجموعہ احادیث صحیح مسلم
میں ان احادیث کو ان کے متعلقہ مقام پر لیث کے، اور یونس و معمر کی طرح زہری کے حوالے سے بیان کیا ہے اور ہم نے شرح بخاری کی طرح ’’صحیح مسلم‘‘ کی ان احادیث پر بھی بتوفیق

---

[1^]امام بخاری کی مستند حوالوں سے بیان کردہ اس حدیث کا اردو ترجمہ با ستثنائی الفاظ قرآن راقم نے حتی الامکان لفظی کے بجائے با محاورہ پیش کرنے کی کوشش کی ہے تا ہم اس میں معنوی و مفهومی لحاظ سے کسی قسم کا ردو بدل نہیں کیا گیا ۔ (شادانی)

---

 خداوندی حواشی کا اضافہ کیا ہے اور اس سے اس سلسلے میں توفیق مزید کے طالب ہیں اور اس کا شکر بجالاتے ہیں ۔ ام المومنین حضرت عائشہ ( رضی اللہ عنہا) کے اس قول کی
تصدیق کہ رسول اللہ ﷺ پر آغاز نزول وحی کا سلسلہ رویائے صادقہ سے شروع ہوا تھا اور وہ بھی اس طرح جیسے سحر کا منظر سامنے آ کر فوراًنگاہوں سے اوجھل ہو جائے، محمد بن
اسحق بن یسار کی ،عبید بن عمر اللیثی کے حوالے سے بیان کردہ روایات سے بھی ہوتی ہے۔ اس سلسلے میں محمد بن اسحق بن بیمار نے عبید بن عمر اللیثی کے حوالے  سے جو حدیث بیان کی ہے وہ یہ ہے:

 رسول اللہﷺ نے ارشاد فرمایا:’’ میں نے بحالت خواب جبریل ( علیہ السلام) کو دیکھا جن کے ہاتھ میں ایک نورانی کتاب تھی اور انہوں نے مجھ سے کہا: ” پڑھو ‘‘میں نے کہا: ’’مجھے پڑھنا نہیں آتا‘‘ ۔ تو انہوں نے مجھے اپنے سینے سے لگا کر اتنا دبایا کہ میں نے محسوس کیا میرا دم نکل جائے گا۔ اس کے بعد انہوں نے دوبارہ پڑھو کہہ کر مجھے اللہ تعالی کا پیغام پہنچایا‘‘۔

 حضرت عائشہ( رضی اللہ عنہا) کی بیان کردہ یہ حدیث متعدد علی التواتر روایات کے ذریعہ بہت سی دوسری کتابوں میں تحریر کی گئی ہے جس میں بیان کیا گیا ہے کہ آنحضرت ﷺ  نے جبریل (علیہ السلام) کو پہلے پہل بحالت خواب دیکھا تھا اور اس کے بعد ہی وہ بحالت بیداری آپ کے روبرو آئے تھے۔ اس کی تفصیل اس سے زیادہ شرح وبسط کے ساتھ ”مغازی موسیٰ بن عقبہ‘‘ میں زہری
ہی کے حوالے سے پیش کی گئی ہے۔ اس سے بھی حضرت عائشہ ( رضی اللہ عنہا) کی بیان کردہ اس حدیث کی تصدیق ہو جاتی ہے۔

 حافظ ابونعیم اصفہانی اپنی کتاب ” دلائل النبوۃ ‘‘میں لکھتے ہیں :

’’ ہم سے محمد بن احمد بن حسن محمد بن عثمان بن ابی
شیبہ اور جناب بن حارث نیز عبداللہ بن الا جلح نے ابراہیم کی روایت علقمہ بن قیس کے حوالے سے یوں بیان کی کہ ( رسول اللہ ﷺ کی طرح) جملہ انبیائے کرام پر نزول وحی کا سلسلہ یوں ہی شروع ہوا تھا اور اس طرح ہدایت کے بعد ہی ان پر باقاعدہ وحی نازل ہونا شروع ہوئی تھی۔ علقمہ بن قیس کا یہ قول اپنی جگہ بہترین ہے۔

**وقت بعثت آنحضرت ﷺ کی عمر شریف کے بارے میں مزید روایات**

امام احمدؒ فرماتے ہیں کہ ہم سے محمد بن ابی عدی نے داؤد بن ابی ہند اور عامر شعبی کے علی الترتیب حوالے سے بیان کیا کہ رسول الله ﷺکی بعثت نبوت کے وقت عمر چالیس سال تھی لیکن پہلے تین سال تک آپ کو صرف بالصوت و بصارت نظری ہدایات غیبی ملتی رہیں جو بلا واسطہ تھیں جب کہ اس وقت تک نزول قرآن کی
ابتداء نہیں ہوئی تھی لیکن اس کے بعد حضرت جبریل علیہ السلام کے ذریعہ آپﷺ پر باقاعدہ قرآن نازل ہونا شروع ہوا اور نزول وحی کا یہ سلسلہ کے اور مدینے میں بیس سال تک جاری رہا یعنی دس سال مکے میں اور دس سال مدینے میں آپ کی وفات تک جب کہ وفات کے وقت حضور ﷺکی عمر شریف ۶۳ سال تھی ۔

 شیخ شہاب الدین ابو شامہ فرماتے ہیں کہ داؤد بن ابی ہند اور عامر شعبی کے حوالے سے محمد بن ابی عدی کی بیان کردہ حدیث’’ جو امام احمد کے حوالے سے ہم تک پہنچی ہے اور حضرت عائشہ رضی اللہ عنہا کی بیان کردہ حدیث میں کوئی تضاد نہیں ہے ماسوا اس کے کہ انہوں نے صوتی و بصری بلاواسطہ ہدایات کو جو انہوں نے آپ کی زبانی سنی ہوں گی بنظر اختصار حذف کر
دیا ہے باقی باتیں جو آپ کے روبرو حضرت جبریل علیہ السلام کے آنے اور آپ کو یکے بعد دیگرے تین بار’’ اقراء ‘‘ پڑھنے کے لیے کہنے نیز وہیں سے نزول وحی کا سلسلہ با قاعدہ شروع ہونے اور آپﷺ کے حضرت خدیجہ رضی اللہ عنہا کے پاس تشریف لے جانے تک حرف بحرف وہی ہیں جو حضرت عائشہ رضی اللہ عنہا کی بیان کردہ حدیث میں پائی جاتی ہیں۔

 امام احمد ہی نے یحییٰ بن ہشام اور عکرمہ و ابن عباس رضی اللہ عنہما کے حوالےسے یہ فرمایا کہ وقت بعثت رسول اللہﷺ کی عمر مبارک چالیس سال تھی اور آپ پر نزول وحی کی مجموعی مدت
مکہ اور مدینہ دونوں جگہ دس دس سال کے حساب سے بیس سال ہوتی ہے اور یہ کہ جب آپ نے وفات پائی تو اس وقت حضورﷺ عمر مبارک ۶۳ سال تھی۔ یہی بات امام احمدؒ نے ایک اور جگہ حماد بن سلمہ عمار بن ابی عمار اور ابن عباس بنی تھی کے حوالے سے بیان کرتے ہوئے فرمایا ہے کہ رسول اللہﷺ کی اقامت کے میں بعثت کے بعد پندرہ سال رہی جن میں سے سات سال تک آپ صرف روشنی ملاحظہ فرماتے رہے اور باقی آٹھ سال آپ پر وحی نازل ہوتی رہی۔

 ابو شامہ کہتے ہیں کہ رسول اللہ ﷺ نے قبل بعثت ایک مدت تک غیبی مظاہر دیکھے اور سنے ۔ یہی حدیث صحیح مسلم میں بھی موجود ہے کہ آپ ﷺنے فرمایا:

’’ میں نے قبل بعثت اتنے پتھروں کو سلام کرتے سنا کہ
میں اب انہیں نہ شمار کر سکتا ہوں نہ پہچان سکتا ہوں“۔

رسول اللہ ﷺ کی قبل بعثت خلوت پسندی کی ایک وجہ یہ بھی
تھی کہ آپ اپنی قوم قریش کو بتوں کی پرستش کرتے دیکھتے تھے اور اکثر ان سے علیحدہ رہنے لگے تھے۔ ویسے غار حرا میں آپ کی خلوت گزینی سے قبل بھی کچھ اہل قریش غارحرا میں جا کر عبادت کیا کرتے تھے اور وہاں سے فارغ ہو کر زائرین کعبہ کو کھانا کھلایا کرتے تھے ۔ آپ ﷺنے بھی ( ایک عرصے تک ) غار حرا میں خلوت گزینی کے زمانے میں قریش کی اس روایت پر عمل کیا لیکن آپ زائرین کو اور دوسرے مساکین کو کھانا کھلانے کے بعد طواف کعبہ سے پہلے اپنے گھر نہیں جاتے تھے۔ غار حرا میں آپ قربت الہی سے مشرف ہو کر بہت سی غیبی چیزیں دیکھتے اور آوازیں سنتے تھے ۔

محمد بن اسحق عبد الملک بن عبد اللہ بن ابی سفیان کا  حوالہ دیتے ہوئے کہتے ہیں کہ آخر الذکر نے بعض اہل علم سے سن کر بیان کیا کہ رسول اللہ ﷺسال کے اکثر مہینوں میں اہل قریش کی طرح غار حرا تشریف لے جاتے تھے اور وہاں سے واپسی پر زائرین کعبہ کو قریش کی طرح کھانا کھلاتے اور کعبہ کا طواف فرماتے تھے۔ یہی روایت وہب بن کسان کے حوالے سے ملتی ہے جس کا سلسلہ یکے بعد دیگرے عبید بن عمیر اور عبداللہ بن زبیر تک پہنچتا ہے یعنی قریش زمانہ جاہلیت میں بھی غارحرا میں عبادت گزاری کے لیے جاتے تھے۔ اسی طرح آپﷺ کے لباس کے بارے میں بھی ابو طالب کی طرح سہیلی، ابو شامہ اور حافظ ابو الحجاج المرزی کے حوالے سے بہت سی روایات ملتی ہیں اور غارحرا میں آپ پر نزول نور اور سماعت اصوات پر بھی متعدد روایات پائی جاتی ہیں لیکن وہ رکیک اور ایک دوسرے کی متضاد ہیں۔

## **غارِ حرا کا محل وقوع**

غار حرا کہیں چھوٹا، کہیں بڑا،کہیں کہیں ناقابل گزر اور
کہیں کہیں نا قابل گزر ہے کے سے اس کا فاصلہ بلندی پر منٹی کی جانب دائیں طرف سے تین میل ہے۔ اس کی ایک نیکی چوٹی سکڑ کر خانہ کعبہ پر جھجک آئی ہے اور غار حرا اسی میں واقع ہے جیسا کہ رو بہ بن حجاج نے کہا ہے

’’حرامنیٰ سے بلندی کی طرف روئی کی طرح پھیلتا چلا گیا ہے اوپر اس کی چوٹی میں ایک منحنی ساغا ر ہے ،یہی غار حرا ہے‘‘۔

حدیث میں بھی غار حرا کے محل وقوع کا ذکر اسی طرح ہے
جیسا رو بہ بن حجاج کے مندرجہ بالا شعر میں ہے لیکن حدیث کی رو سے اس میں عبادت گزاری اور سونے کے لیے جگہ بھی ہے، حدیث میں الفاظ تحنث اور تعبد کے معنی صاف ہیں لیکن لغت میں لفظ حنث سے بطور استخراج چھوٹی جگہ میں قیام کے ہیں لیکن بطور تفسیر چھوٹی سی جگہ میں ذرا سے فاصلہ پر کنکریوں سے ہٹ کر عبادت اور سونے کےلیے وقت نکالنے کے ہیں۔ ابو شامہ نے اس کے یہی معنی لیے ہیں۔ ابو شامہ کی اس تفسیر کے بارے میں ابن عربی سے دریافت کیا گیا کہ کیا ’’حنث‘‘ کے معنی عبادت ہیں تو اس نے اس سے لاعلمی کا اظہار کیا، ابن ہشام کہتے ہیں کہ دین ابراہیم علیہ السلام میں ’’حنث ‘‘ در حقیقت ’’حنف‘‘ ہے اور عربی لغت میں ’’حنف‘‘ اسی لفظ ’’ حنف‘‘ سے ماخوذ ہے جس میں ”ف“ کو’’ث‘‘سے بدل  دیا گیا ہے جیسا کہ عربی قواعد میں ہوتا ہے۔[^1]

 جہاں تک حدیث کے الفاظ کا تعلق ہے تو اس کے بارے میں لفظ ’’حنث ‘‘ اور ’’ حنف‘‘ پر گفتگو کرتے ہوئے ابو عبیدہ کہتے ہیں کہ اہل عرب ’’ثم‘‘ کوعموما ’’فم‘‘ بولتے ہیں، اس لیے مفسرین نے ”فومہا‘‘ سے مراد ’’ثو مہا‘‘ لی ہے۔

 علماء کے درمیان رسول اللہ ﷺ کی بعثت سے قبل آپ کی عبادت کے بارے میں اختلاف ہے۔ کوئی اسے حضرت نوح علیہ السلام شریعت کے مطابق بتاتا ہے کوئی حضرت ابراہیم علیہ السلام کی
شریعت کے مطابق اسی طرح کوئی کہتا ہے کہ وہ حضرت موسیٰ (علیہ السلام) کی شریعت کے مطابق تھی اور کسی نے اس میں حضرت عیسیٰ (علیہ السلام) کی شریعت کی مطابقت بیان کی ہے، بعض علماء کہتے ہیں کہ ادیان ماسبق کی شریعتوں سے کچھ کچھ باتیں اخذ کرکے آپ نے اپنے لیے ایک نئی شریعت ایجاد اور پسند فرمائی اور عبادات کے سلسلے میں اس کو طریق عمل بنایا اصول فقہ میں انہی موخر الذکر علماء کے اقوال کی تقلید کی گئی ہے۔ واللہ اعلم

جہاں تک آنحضرت ﷺ کے یوم ولادت و یوم بعثت کا تعلق ہے
اسے ابن عباس  رضی اللہ عنہما، عبید بن عمیر اور ابو جعفر الباقر سبھی

---

[^1]عربی لغات کے طلبی اور مصری دونوں نسخوں میں بھی یہی بتایا گیاہے۔

---

نےیوم دو شنبہ بیان کیا ہے اور یہی ان حضرات نے نزول وجی کا دن بتایا ہے جس میں جملہ علمائے متقدمین و متاخرین متفق ہیں۔

 اس سلسلے میں ماہ ربیع الا قوال کا بھی ذکر آیا ہے جس میں جناب اس عباس رضی اللہ عنہما اور اور ان کے فرزند حضرت جابر رضی اللہ عنہ  کے حوالے  پائے جاتے ہیں۔اس میں ماہ ربیع الاول کے عشرہ ثانی اور روز دوشنبہ کی روایت ملتی ہے نیز اس مہینے کے عشرہ ثانی اور روز دوشنبہ کے بارے میں آپﷺ  کے معراج
کی روایت بھی ہے، تاہم یہ بھی مشہور ہے کہ آپﷺ کی بعثت ماہ رمضان المبارک میں ہوئی جس کے بارے میں عبید بن عمیر اور محمد بن الحق وغیرہ نے قرآن شریف کا حوالہ دیا ہے جو آ یہ قرآنی:  شَهْرُرَمَضَانَ الَّذِى أُنْزِلَ فِيهِ الْقُرْآنُ هُدًى للنَّاسِ )  پر مبنی ہے۔
جہاں تک عشرہ کا تعلق ہے اس کے بارے میں واقدمی نے ابی جعفر الباقر کی سند پیش کرتے ہوئے لکھا ہے کہ رسول اللہ ﷺ پر وحی کا آغاز روز دوشنبہ کو ہوا جب کہ ماہ رمضان کی  ۷ا،راتیں گزر چکی تھیں اور یہ بھی بیان کیا جاتا ہے کہ ماہ رمضان کی ۲۴، راتیں گزر چکی تھیں ۔

امام احمدؒ بیان فرماتے ہیں:

’’ ہم سے بنی ہاشم کے غلام ابوسعید اورعمران ابوا العوام نے قتادہ، ابن ملیح اور واثلہ بن اسقع کے حوالے سے بیان کیا کہ رسول اللہﷺ نے خود ارشاد فرمایا کہ آپﷺ پر صحف ابراہیم کی طرح نزول قرآن کا آغاز (بحالت خواب) رمضان کی شب اول کو ہوا جب کہ (حضرت موسیٰ علیہ السلام پر) نزول توریت کا آغاز
رمضان کی دو راتیں گزرنے سے کچھ قبل ہوا اور (حضرت عیسی علیہ السلام کے پر) نزول قرآن رمضان کی ۱۴، راتیں گزرنے کے بعد ہوا‘‘۔

 ابن مردویہ نے اپنی تفسیر میں جابر بن عبد اللہ کے حوالے سے اپنے مخصوص طریقے پر جو روایت پیش کی ہے اور صحابہ  رضی اللہ عنہم اور تابعین کی ایک جماعت نے بھی جس کا اتباع کیا ہے