# باب   ۴

## تخلیق سمٰوات اور ان میں موجودات سے متعلق مزید آیاتِ قرآنی کا ذکر

ہم پہلے عرض کر چکے ہیں کہ اللہ تعالیٰ نے زمین آسمانوں سے قبل تخلیق فرمائی جیسا کہ مندرجہ ذیل آیہ شریفہ سے صاف ظاہر ہوتا ہے۔
اللہ تعالیٰ کا ارشاد ہے:
**(وہُوَ الَّذِی خَلَقَ لَکُم مَّا فِی الْأَرْضِ جَمِیعًا ثُمَّ اسْتَوَی إِلَی السَّمَاءِ فَسَوَّہُنَّ سَبْعَ سَمَوَاتِ وَہُوَ بِکُلِّ شَیْءٍ عَلِیمٌ)**
زمین کی تخلیق کے حوالے سے اللہ تعالی کا یہ ارشاد بھی یا در رکھنے کے قابل ہے:
**(قُلْ اَءِنَّکُمْ لَتَکْفُرُونَ بِالَّذِی خَلَقَ الْأَرْضَ فِی یَوْمَیْنِ وَ تَجْعَلُونَ لَہُ أَنْدَادًا ذَالِکَ رَبُّ الْعَالَمِینَ)**
اسی سلسلے میں اللہ تعالیٰ کا یہ ارشاد بھی یادرکھنا چاہیے:
**(وَجَعَلَ فِیہَا رَوَاسِیَ مِنْ فَوْقِہَا وَ بَارَکَ فِیہَا وَ قَدَّرَ فِیہَا أَقْوَاتَہَا.... الخ)**
اللہ تعالی نے اس سلسلے میں یہ بھی ارشاد فرمایا:
**(أَنْتُمْ أَشَدُّ خَلْقًا أَمِ السَّمَاءُ بَنَاہَا رَفَعَ سَمْکَہَا فَسَوَّاھَا وَ أَغْطَشَ لَیْلَھَا وَ أَخْرَجَ ضُحَاہَا وَالْأَرْضَ بَعْدَ ذَالِکَ دَحَاھاً)**
اس آیہ شریفہ سے پتہ چلتا ہے کہ زمین کا پھیلاؤ آسمانوں کی تخلیق سے بعد کی بات ہے۔ اللہ تعالیٰ کا ارشاد ہے:
**(تَبَارَکَ الَّذِی بِیَدِہِ الْمُلْکُ وَہُوَ عَلَی کُلٌّ شَیْءٍ قَدِیرُ الَّذِی خَلَقَ الْمَوْتَ وَالْحَیَاۃَ لِیَبْلُوَکُمْ اَبُّکُمْ أَحْسَنُ عَمَلًا وَہُوَ الْعَزِیزُ الْغَفُور..... الخ)**
 اللہ تعالیٰ نے یہ بھی ارشاد فرمایا:
** أَلَمْ تَرَوْکَیْفَ خَلَقَ اللَّہُ سَبْعَ سَمَوَاتٍ وَمِنَ الْأَرْضِ مِثْلَہُنَّ یَتَنَزَّلُ الْأَمْرُ بَیْنَہُنَّ لِتَعْلَمُو أَنَّ اللَّہَ عَلَی کُلٌِّ شَیْءٍ قَدِیرٌوَّ أَنَّ اللہَ قَدْ أَحَاطَ بِکُلٌّ شَیْءٍ عِلْمًا)**
ان آیات کے علاوہ تخلیق سموات کے بارے میں اللہ تعالیٰ نے جن آیات شریفہ میں ذکر فر مایا وہ درج ذیل ہیں: 
**(۱)  (تَبَارَکَ الَّذِی جَعَلَ فِی السَّمَاءِ بُرُوْجًا وَّ جَعَلَ فِیہَا سِرَاجًا وَ قَمَرًا مُّنِیرًا وَہُوَ الَّذِی جَعَلَ اللَّیْلَ وَالنَّہَارَ خَلْفَۃٌ لَّمَنْ أَرَادَ أَنْ یَّزَّ کَّرَاوْ أَرَادَ شُکُورًا)**
**(۲)  (إِنَّا زَیَّنَّا السَّمَاءَ الدُّنْیا بِزِینَۃ الکواکب و حِفْظًا مِّنْ کُلٌّ شَیْطَنٍ... الخ.?
(۳)  (وَلَقَدْ جَعَلْنَا فِی السَّمَاءِ بُرُوجاً وزَیَّنَّاہَا لِلنَّاظِرِینَ وحَفِظْنَاہَا مِنْ ک کُلٌّ شَیْطَانٍ رَّجِیمِ إِلَّا مَنِ اسْتَرَقَ السَّمْعَ فَاتَّبَعَہُ شِہَابٌ مُّبِینٌ)
(۴)  (وَالسَّمَاءَ بَنَیْنَہَا بِأَیْدِ وَّ إِنَّا لَمُوسِعُونَ)
(۵)  (وَجَعَلْنَا السَّمَاءَ سَقْفًا مَّحْفُوظًا وَہُمْ عَنْ آیَاتِہَا مُعْرِضُونَ وَہُوَ الَّذِی خَلَقَ اللَّیْلَ وَالنَّہَارَ وَالشَّمْسَ وَالْقَمَرَ کُلٌّ فِی فَلَکٍ یَسْبَحُونَ)
(۶)  (و آیۃٌ لہُمُ اللَّیْلُ نَسْلَخُ مِنْہُ النَّہَارَ فَإذَاہُم مُّظْلِمُونَ وَالشَّمْسُ تَجْرِی لِمُسْتَقَرُلُہَا ذَالِکَ تَقْدِیرُ الْعَزِیزِ الْعَلِیم وَالْقَمَرَ قَدَّرْنَاہُ مَنَازِلَ حَتَّی عَادَکَالْعُرُجُونِ الْقَدِیمِ لَا الشَّمْسُ یَنْبَغِی لَہَا أَنْ تُدْرِکَ الْقَمَرَ وَلَا اللَّیْلُ سَابِقُ النَّہَارِ وَکُلٌّ فِی فَلَکٍ یَّسْبَحُونَ)
(۷)  (فَالِقُ الإِصْبَاحِ وَجَعَلَ اللَّیْلَ سَکَنَّا وَّ الشَّمْسَ وَالْقَمَرَ حُسْبَانًا ذَالِکَ تَقْدِیرُ الْعَزِیزِ الْعَلِیمِ وَ ہُوَ الَّذِی جَعَلَ لَکُمُ النُّجُومَ لِتَہْتَدُوا بِہَا فِی ظُلُمَاتِ الْبَرِّ وَالْبَحْرِ قَدْ فَصَّلْنَا الْآیَاتِ لِقَوُم ٍیَّعْلَمُونَ)
(۸)  (انَّ رَبَّکُمُُ اللَّہُ الذِی خَلَقَ السَّمَوَاتِ وَالأرْضَ فِی سِتَّۃِ أَیَّامٍ ثُمَّ اسْتَوی عَلَی الْعَرْشِ یُغْنِی اللَّیْلَ النَّہَارَ یَطْلُبُہ حَثِیثًا وَّالشََّمْسَ وَالْقَمَرَ وَالنُّجُومَ مُسَخَّرَاتٍ بِأَمْرِہِ أَلَا لَہُ الْخَلَقُ وَالأمْرُ تَبَارَکَ اللَّہُ رَبُّ الْعَالَمِینَ)**
 پہلی آیات اور ان آیات کے علاوہ اس موضوع پر کثرت سے قرآن شریف میں آیات آئی ہیں جن سب کی تفسیر ہم نے اپنی کتاب تفسیر میں کی ہے۔
 ان آیات کی شان نزول آسمانوں کی تخلیق ان کی رفعت اور ان میں جو قدرت خداوندی کے آثار پائے جاتے ہیں۔ اہل بصارت و بصیرت کو ان سے آگاہ کرنا تھا۔ اس حسن تخلیق اور اس کی بے مثال قدرت کے بارے میں خود رب العزت نے ارشاد فرمایا: (**وَالسَّمَاءِ ذَاتِ الْحُبُکِ**) یعنی یہ حسن تخلیق کے لحاظ سے بہترین اور عدیم النظیر تخلیق ہے اور اس میں یہ بھی اضافہ فرمایا کہ اگر کوئی اس میں کسی قسم کا نقص معلوم کرنے کے لیے مدت العمر اسے دیکھتا ر ہے تو اس کی بصارت چلی جائے گی لیکن وہ اس میں کسی قسم کا نقص دریافت نہیں کر سکے گا۔ اسی طرح اللہ تعالی جل شانہ نے یہ بھی ارشاد فرمایا کہ آسمان دنیا کو ستاروں سے زینت بخشی گئی ہے تا کہ اہل عالم انہیں دیکھ کر خوشی محسوس کر سکیں لیکن اس کے ساتھ یہ بھی ارشاد فرمایا کہ اس میں شہابیوں کی تخلیق اس لیے کی گئی کہ اگر شیاطین آسمان کی طرف آنا چاہیں تو ان کی شعائیں اس میں مانع ہوں اور یہ بات بھی اپنی خوبی کے لحاظ سے زینت سماوات کے علاوہ اپنی جگہ بے نظیر ہے۔ 
بخاری ؒنے اپنی کتاب احادیث میں تخلیق کائنات کی ابتداء پر تفصیل سے گفتگو کی ہے اور قتادہ نے آسمان کوستاروں سے مزین کر نے کے بارے میں لکھا ہے کہ اللہ تعالیٰ نے ان کے ساتھ جو تین کو اکب تخلیق فرمائے ہیں وہ آسمان دنیا کی تزئین کےعلاوہ شیاطین کی عالم بالا کی طرف مزاحمت کے لیے ہیں، اگر کوئی شخص ان کے بارے میں کچھ اور کہتا ہے یا یہ کہتا ہے کہ دنیا میں حوادث ان ستاروں کے زیر اثر ظہور پذیر ہوتے ہیں تو وہ سراسر غلط کہتا ہے۔
اللہ تعالی نے مندرجہ بالا آیات میں سے ایک آیہ شریفہ میں آسمان اوّل کو زمین کی مستحکم چھت فرمانے کے علاوہ ستاروں سے اس کی تزئین کو جہاں اہل نظر کے حیرت و استعجاب اور مسرت کا باعث فرمایا ہے وہیں یہ بھی فرمایا ہے کہ ان کی تخلیق کا ایک سبب یہ بھی ہے کہ ان کے ذریعہ اہل عالم بری و بحری سفر میں اپنی صحیح سمت کا پتہ لگا سکیں۔ ان باتوں کے علاوہ مفسرین نے بھی اس کی وضاحت کے سوا اور کچھ نہیں کہا اور جیسا کہ ہم نے ابھی عرض کیا کہ جو لوگ زمین پر رونما ہونے والے حادثات کو ان ستاروں کے اثرات سے منسوب کرتے ہیں وہ سراسر غلط کہتے ہیں۔

اس کے علاوہ اللہ تعالیٰ کے ارشاد کے مطابق اس نے سات آسمانوں کی تخلیق میں طبقات رکھتے ہیں یعنی انہیں ایک کے اوپر ایک بنایا ہے: (**خَلَقَ سَبْعَ سَمَوَاتٍ طِبَاقً**ا) لیکن ہیئت دان کہتے ہیں کہ ان آسمانوں کے درمیان خلا نہیں ہے جب کہ جیسا کہ ہم نے اس سے قبل متعدد مستند حوالوں سے حدیث او عال پیش کرتے ہوئے بیان کیا ہے کہ جب متعدد صحابہؓ سے آنحضرتﷺسے دریافت فرمایا کہ آیا وہ جانتے ہیں کہ سات آسمانوں میں کیا ہے اور انہوں نے جواباً عرض کیا کہ اسے اللہ اور اس کا رسول ہی جانتے ہیں تو آپؐ نے فرمایا کہ آسمان اوّل سے پانچویں آسمان تک ہر آسمان کا درمیانی فاصلہ پانچ سومیل کی مسافت کا فاصلہ ہے اور اسی طرح پانچویں آسمان سے ساتویں آسمان تک ہر آسمان کا درمیانی فاصلہ پانچ سو میل کی مسافت کا فاصلہ ہے اور اسی طرح پانچویں آسمان سے ساتویں آسمان تک ہر آسمان کا درمیانی فاصلہ اسی قدر ہے۔ اس کے علاوہ آپؐ نے یہ بھی فرمایا کہ آسمانوں کے درمیانی فاصلوں میں کثافت ہے یعنی وہاں آب و ہوا جیسی کوئی لطیف شے نہیں ہے۔ 
اس حدیث کو بہ تمام و کمال احمدؒ، ابو داؤدؒ، ابن ماجہؒ  اور ترمذیؒ نے روایت کیا ہے اور اسے حدیث حسن بتایا ہے۔صحیحین (صحیح مسلم و صحیح بخاری) میں انس کی روایت کردہ حدیث اسرا میں راوی نے بتایا کہ جب آپ شبِ معراج پہلے آسمان سے گزرے تو وہاں آپ کو حضرت آدم علیہ السلام ملے اور آپ کے دریافت فرمانے پر حضرت جبریل علیہ السلام  نے بتایا کہ یہ ابو بشر ہیں۔ اس پر آپ ؐنے انہیں سلام کیا اور اس کے جواب میں حضرت آدم علیہ السلام  نے آپ کا خیر مقدم کرتے ہوئے آپ کو معراج پر مبارکباد دی۔ پھر اس طرح آپ دوسرے تیسرے‘چوتھے‘پانچویں‘چھٹے اور ساتویں آسمان سے گزرتے ہیں عالم بالا تک تشریف لے گئے۔ ظاہر ہے کہ حدیث او عال اور حدیث امرا آپؐ کے مشاہدات ہی پر مبنی ہیں اور مذکورہ بالا راویوں نے آسمانوں کے بارے میں آپؐ کے حوالے سے جو کچھ بیان کیا ہے وہ بھی مستند احادیث کے حوالے سے کہا ہے واللہ اعلم
 ابن حزم‘ ابن منیر اور ابوالفرج ابن جوزی نیز بہت سے دوسرے علمائے دین کا متفقہ بیان یہ ہے کہ آسمان ایک کرہ مستدیر ہیں جس کے ثبوت میں انہوں نے اللہ تعالیٰ کا ارشاد(**کُلُّ فِی فَلک یَسْبَحُوْن**) کے بطور دلیل پیش کیا ہے اور اس میں حسن نے ”یَسْبَحُوْن“کا مطلب ”یدورون“ یعنی گھومنے والے بتایا ہے۔ ابن عباسؓ نے انہیں تکلے سے تشبیہ دی ہے جو ایک ہی دائرے میں گھوم کر ہمیشہ پہلی جگہ آتا رہتا ہے۔ دوسرے علماء نے اس کے ثبوت میں گردش آفتاب کو پیش کیا ہے جو شام کو مغرب میں غروب ہو کر صبح کو پھر مشرق سے طلوع ہوتا ہے۔
اس سلسلے میں امیہ ابن ابی صلت کے دو مشہور شعر بھی یادر رکھنے کے لائق ہیں۔ وہ دو شعر یہ ہیں۔

| والشمس تطلع کل آخر لیلۃ    | حمراء مطلع لونہا متورد |
| -------------------------- | ---------------------- |
| تابی فلا تبدو لنا فی رسلھا | الا معذبۃ والا  تجلد   |

”یعنی ہم سورج کو مشرق سے طلوع ہوتے اور مغرب میں غروب ہوتے ہوئے تو دیکھتے ہیں لیکن بعد از غروب اس کی گردش کو نہیں دیکھ سکتے‘بس اسے اگلی صبح اسی آب و تاب سے دوبارہ طلوع ہوتا ہوا دیکھتے ہیں“۔
 طلوع و غروب آفتاب کے بارے میں جو حدیث نبوی (ﷺ) بخاریؒ، محمد ابن یوسف سفیان اعمش ابراہیم تمیمی اور ان کے والد اور ابوذر کے حوالے سے پیش کی ہے وہ یہ ہے کہ آنحضرت ﷺنے ایک دن آپ آخر الذکر یعنی ابوذر ؓسے دریافت فرمایا کہ آیا وہ جانتے ہیں کہ سورج غروب ہونے کے بعد کہاں جاتا ہے؟ تو انہوں نے عرض کیا:
”اللہ اور اس کا رسول ہی جانتے ہیں“۔
ان سے یہ سن کر آپؐ نے فرمایا:
”و ہ(سورج) مغرب میں غروب ہو کر عرش کے نیچے چلا جاتا ہے اور اللہ تعالیٰ کی اجازت سے اسے سجدہ کرتا ہے لیکن اس خیال سے کہ شاید اس کا سجدہ قبول ہوا یا نہیں بار بار اس سجدے کی تکرار کرتا رہتا ہے“۔ (ترجمہ مفہومی) 
اور یہی مفہوم اس آیہ شریفہ کا ہے: 
(**وَالشَّمْسُ تَجْرِی لِمُسْتَقَرٌّ لَّہَا ذَالِکَ تَقْدِیرُ الْعَزِیزِ الْعَلِیمُ**)
اس بات کا ذکر اللہ تعالیٰ نے تخلیق کائنات کی ابتدا کے سلسلے میں بھی فرمایا ہے جس کی تفسیر مختلف تفاسیر میں موجود ہے نیز اس کا ذکر حدیث توحید میں بھی آیا ہے جس کو اعمش نے روایت کیا ہے اور اسے مسلم نے عنوان ”ایمان“ کے تحت اعمش اور یونس بن عبید کے حوالے سے اور ابو داؤد نے حکم بن عتبہ کے حوالے روایت کیا ہے لیکن ان دونوں کی روایات کا مآخذ ابراہیم بن یزید بن شریک اور ان کے والد اور ابوذر کی روایت کردہ حدیث ہے جسے ترمذی نے ”حدیث حسن‘‘بتایا ہے۔ ترمذیؒ کے بقول اس”حدیث حسن“ اور اس سلسلے کی دوسری احادیث میں کوئی تضاد نہیں ہے اس لیے ہم نے گردش افلاک کے بارے میں جو کچھ عرض کیا ہے وہ بھی بعید از قیاس یا صرف قیاسی نہیں ہے۔ چنانچہ جن لوگوں نے گردش افلاک کے بارے میں کچھ اور کہا ہے وہ قطعی غیر مد لل ہے۔
سورج کا مشرق سے اذن باری تعالیٰ کے بعد مشرق سے طلوع ہو کر مغرب میں غروب ہونا جسے ہم دیکھتے ہیں اور اس کا تحت العرش سجدہ کرنا جسے ہم نہیں دیکھتے وہ بھی بعید از قیاس نہیں ہو سکتا کیونکہ سورج کا نصف النہار تک پہنچ کر مغرب کی طرف جھکتے ہوئے عرش کے نیچے سجدہ ریز ہو جانا اور اپنی گردش کی یومیہ تکمیل کے لیے اذن باری تعالیٰ کا منتظر رہنا اور پھر اس کا جاری رکھنا جسے ہم شام تک دیکھتے ہیں اور رات کے اوقات میں اس کا اپنی گردش جاری رکھنا جسے ہم نہیں دیکھ سکتے وہ سب قرآن و احادیث سے ثابت ہے۔
جب نظام کا ئنات کے بارے میں جو ہماری نگاہوں کے سامنے ہے متعدد آیاتِ قرآنی اور احادیث نبوی (ﷺ) کی رو سے یہ بات پایہ ثبوت کو پہنچ چکی کہ یہ سب کچھ دست ِقدرت میں ہے اور اللہ تعالی کے احکام کے تحت چل رہا ہے تو اس امر سے عقلا ًبھی کس طرح انکار کیا جا سکتا ہے کہ جب قرب قیامت سورج اپنی حسب معمول یومیہ گردش کو رات تک مکمل کر کے دوبارہ مشرق سے طلوع کرے گا تو اسے تادیر یہ اجازت نہ ملے گی اور جب اجازت ملے گی تو اس حکم کے ساتھ کہ وہ اب مشرق سے طلوع ہونے کے بجائے اپنے مغربی مستقر سے طلوع ہوگا اور جب سورج خلافِ معمول مغرب سے طلوع ہو گا تو اہل دنیا جو اللہ تعالیٰ کے وجود اور اس کی قدرتِ کاملہ کے منکر ہوں گے۔ خدائےتعالیٰ اور اس کی قدرت پر ایمان لانے کا دعویٰ کریں گے لیکن اس وقت ان کا یہ دعویٰ اور ان کے سابقہ اعمال کی تو بہ اللہ تعالیٰ کے نزدیک قابل قبول نہ ہو گی۔ سورج کی گردش اور اس کا مشرق و مغرب میں بالترتیب طلوع و غروب ہمارے سامنے ہے اور اُمیہ بن صامت نے اپنے مندرجہ بالا اشعار میں اسی حد تک بات کی ہے جسے ہم نے اپنی کتاب تفسیر میں تفصیل سے بیان کیا ہے۔
یہی بات اللہ تعالیٰ نے آیہ شریفہ (ہُوَ الَّذِی جَعَلَ اللَّیْلَ وَالنَّہَارَ خِلْفَۃٌ لِّمَنْ اَرَادَ أَنْ یَّذَّکَّرَ أَوْ أَرَادَ شُکُورًا)میں ارشاد فرمائی یعنی رات اور دن یکے بعد دیگرے اس کے حکم کے تحت آتے جاتے رہتے ہیں لیکن ایک حد تک پہنچ کر اس کے حکم کے تحت یہ سلسلہ منقطع ہو جائے گا یعنی دنیا اپنے انتقام کو پہنچ جائے گی۔ یہی بات آنحضرت ﷺ نے ارشاد فرمائی۔ آپؐ نے ارشاد فرمایا:
**اذا اقبل اللیل من ہہنا و إدبر النہار من ہہنا و غربت الشمس فقد افطر الصائم**
. یعنی رات اور دن یکے بعد دیگرے آتے جاتے رہتے ہیں اور دن کو جب آفتاب غروب ہو جاتا ہے تو روزہ دار روزہ افطار کرتے ہیں۔ اس لیے محققین کے لیے لازم ہے کہ سورج کی گردش کے بارے میں ان بد یہی حقائق سے تجاوز نہ کریں۔
 یہ جو راتیں اور دن نظام قدرت کے تحت بالترتیب اوّل ربیع سے آخر ربیع تک اور اوّل شریف سے آخر خریف تک گھٹتے بڑھتے رہتے ہیں اور پھر اعتدال پر آ جاتے ہیں۔ یہ سب اللہ تعالی کے حکم سے اپنے بندوں کی ضروریات اور ان کی سہولت کے لیے ہوتا رہتا ہے۔
صحیحین (صحیح مسلم و صحیح بخاری) میں سفیان بن عیینہ کی زبانی زہری، سعید بن مسیبؒ  اور ابو ہریرہ ؒکے حوالے سے مروی ہے کہ آنحضرتﷺنے ارشاد فرمایا کہ اللہ تعالیٰ فرماتا ہے کہ”ابن آدم اپنی سوجھ بوجھ کے لحاظ سے زمانے کو برا کہتا ہے حالانکہ زمانوں کا ردو بدل یعنی رات کو دن میں اور دن کو رات میں تبدیل کرنا میرے قبضہ قدرت میں ہے اور یہ میرے ہی حکم سے ہوتا ہے“۔ بعض روایات میں یہ الفاظ ہیں کہ** انا الدہر اقلب لیلہ و نہارہ** یعنی میں خود زمانہ (دہر) ہوں اور میں خود ہی رات کو دن میں اور دن کو رات میں بدلتا رہتا ہوں۔ امام شافعی‘ ابی عبید القاسم بن سلام وغیرہ کہتے ہیں کہ اس قولِ خداوندی میں ”انا الدھر“سے مراد ”فاعل دہر“ہے جس کے حکم سے زمانے بدلتے رہتے ہیں لہذا جو انسان وہر یا زمانے کو برا کہتا ہے وہ گویا اس کے فاعل کو برا کہتا ہے ورنہ دھر یا زمانہ تو مخلوق ہے جو کسی طرح خالق کی حیثیت اختیار نہیں کر سکتا۔
 راتوں اور دنوں کے تغیر و تبدل اور مہینوں اور سالوں کا جو حساب ہم ان کے لحاظ سے لگاتے ہیں اس کے سلسلے میں ذرا ان آیات پر غور کیجیے جن میں اس کی وضاحت موجود ہے:
**(۱)  (قُلِ اللَّہُمَّ مَالِکَ الْمُلْکِ تُؤْتِی الْمُلْکَ مَنْ تَشَاءُ وَتَنْزِعُ الْمُلْکَ مِمَّنْ تَشَاءُ وَتُعِزُّ مَنْ تَشَاءُ وَتُذِلُّ مَنْ تَشَاءُ بِیَدِکَ الْخَیْرِ إِنَّکَ عَلَی کُلِّ شَیْءٍ قَدِیرٌ، تُولِجُ اللَّیْلَ فِی النَّہَارِ وَتُولِجُ النَّہَارَ فِی اللَّیْلِ وَتُخْرِجُ الْحَیَّ مِنَ الْمَیِّتِ وَتُخْرِجُ الْمَیِّتَ مِنَ الْحَیِّ وَتَرُزُقُ مَنْ تَشَاءُ بِغَیْرِحِساب)  
(۲)  ہُوَ الَّذِی جَعَلَ الشَّمْسَ ضِیَاء وَالْقَمَرَ نُورًا وَ قَدَّرَہُ مَنَازِلَ لِتَعْلَمُوا عَدَدَ السِّنِینَ وَالْحِسَابَ مَا خَلَقَ اللہُ ذَالِکَ إِلَّا بِالْحَقِّ یُفَصِّلُ الآیَاتِ لِقَوْمٍ یُعْلَمُونَ إِنَّ فِی اخْتِلَافِ اللَّیْلِ وَالنَّہَارِ وَمَا خَلَقَ اللَّہُ فِی السَّمَوَاتِ وَالْأَرْضِ لَآیَاتٍ لِّقَوْمٍ یَتَّقُونَ)**
ان آیات میں پہلی آیہ شریفہ سے صاف ظاہر ہے کہ کائنات کی ہر شئے اللہ تعالیٰ کے قبضہ قدرت میں ہے‘ جسے جو چاہے بخش دے اور جسسے چاہے لے لے‘  وہی عزت دینے والا ہے اور وہی جسے چاہے ذلت سے ہمکنار کر دے‘  روز و شب کا تغیر و تبدل اسی کے دست قدرت میں ہے اور وہ ہر شے پر قادر ہے‘  مردہ سے زندہ اور زندہ سے مردہ کر دینا اس کے دستِ قدرت میں ہے اور وہ جسے چاہے بے حساب رزق عطا فرما دے جب کہ دوسری آیہ شریفہ سے صاف پتہ چلتا ہے کہ اللہ تعالیٰ ہی نے سورج کو ضیاء اور چاند کو نور بخشا ہے اور ان کے منازل مقرر فرما دیئے ہیں تا کہ اس کے بندے یعنی ہم انسان ان کے ذریعہ اپنے سنین (برسوں) کا حساب رکھ سکیں نیز یہ اس نے جو کچھ پیدا کیا ہے یعنی ہر چیز کی تخلیق میں اس کی قدرت کے ساتھ اس کی حکمت کا ملہ شامل ہے۔ اس نے اپنی یہ نشانیاں انسانوں کے سمجھنے کے لیے بنائی ہیں اور دن رات کا اختلاف بھی ان کے سامنے اس لیے رکھا ہے تا کہ وہ تقویٰ اختیار کریں۔ سورج اور چاند کے لیے اس نے جو بالترتیب الفاظ ضیا اور نور استعمال فرمائے ہیں ان کا راز یہ ہے کہ اس نے سورج کو شعائیں بخشی ہیں جن سے چاند اکتساب نور کرتا ہے اور ہر مہینے کے آغاز میں ہلال کی شکل میں نمودار ہو کر پندرھویں شب تک بڑھتا رہتا ہے جس کے بعد آخر ماہ تک گھٹتے گھٹتے آخری روز غائب ہو جاتا ہے اور اگلے مہینے کی پہلی تاریخ سے قبل کی شب میں دوبارہ بلالی شکل اختیار کر لیتا ہے۔ چاند کا یہ گھٹنا بڑھنا اس کے سورج سے قرب و بعد کو ظاہر کرتا ہے اور یہ بات اب ہم سب جان گئے ہیں کہ سورج کے طلوع و غروب سے رات اور دن کے علاوہ مہینوں اور برسوں کا حساب رکھنا آسان ہے خصوصاً چاند کے نمودار ہونے اور اس کے آسمان سے غائب ہو جانے سے بالترتیب ہر مہینے کی ابتدا اور انتہا معلوم ہوتی ہے جیسا کہ ایک جگہ قرآن میں خود ارشاد فرمایا: 
(**وَجَعَلْنَا اللَّیْلَ وَالنَّہَارَ آیَتَیْنِ فَمَحَوْنَا آیَۃَ اللَّیْلِ وَجَعَلْنَا آیَۃَ النَّہَارِ مُبْصِرَۃً لَتَبْتَغُوا فَضْلًا مِّنْ رَّبِّکُمْ وَلِتَعْلَمُوا عَدَدَ السِّنِینَ وَالْحِسَابَ وَکُلَّ شَیْءٍ فَصَّلْنَاہُ تَفْصِیلا**)
ہم نے یہ سب باتیں ان آیات کی تفسیر کرتے ہوئے اپنی کتاب تفسیر میں تفصیل سے بیان کی ہیں۔ 
آسمانی کواکب میں سے علمائے تفسیر نے سات کو سیارے بتایا ہے جنہیں مفسرین کی اصطلاح میں متحیرہ کہا گیا ہے۔ ان مفسرین کے دعوے جو علم الاحکام کے خلاف نہیں درست ہیں لیکن جو اس کے برعکس میں وہ یقینا باطل ہیں کیونکہ اپنے ان دعاوی کے لیے دلائل پیش کرنے سے وہ اب تک قاصر رہے ہیں۔ بہر حال ان کے بنائے ہوئے سات سیاروں کے نام یہ ہیں:
(۱)  قمر‘ (چاند) جو آسمان دنیا میں ہے۔
(۲)  عطارد‘جو دوسرے آسمان میں ہے۔
(۳)  زہرہ‘جو تیسرے آسمان میں ہے۔
(۴) شمس‘  (سورج) جو چوتھے آسمان میں ہے۔
(۵)  مریخ‘  جو پانچویں آسمان میں ہے۔
(۶)   مشتری‘ جو چھٹے آسمان میں ہے۔
(۷)   زحل‘ جو ساتویں آسمان میں ہے۔

باقی کو اکب یا ستارے جنہیں وہ ثوابت کہتے ہیں ان کے نزدیک آٹھویں آسمان میں ہے لیکن اکثر متاخرین نے اسے”کرسی“  بتایا ہے تا ہم زمانہ ماضی قریب کے محققین کے نزدیک یہ جملہ ستارے اور سیارے آسمان اوّل ہی میں ہیں لیکن اس کے ساتھ وہ یہ بھی کہتے ہیں کہ ان کے ایک دوسرے کے اوپر نیچے ہونے میں کوئی قباحت نہیں ہے۔ یہ آخری محقق اپنے وعدے کے ثبوت میں بطور دلیل مندرجہ ذیل دو آیات قرآنی پیش کرتے ہیں:
**(۱)  (وَلَقَدْ زَیَّنَّا السَّمَاءَ الدُّنْیَا بِمَصَابِیحَ وَ جَعَلْنَاہَا رَجُوْمًا لِّلشَّیَاطِین)
(2)      (ِ فَقَضَاہُنَّ سَبْعَ سَمَوَاتٍ فِی یَوْمَیْنِ وَ أَوْحَی فِی کُلِّ سَمَاءِ أَمْرَہَا وَ زَیَّنَّا السَّمَاءَ الدُّنْیَا بِمَصَابِیحَ وَحِفْظًا ذالِکَ تَقْدِیرُ الْعَزِیزِ الْعَلِیمِ)**
وہ ان آیات قرآنی سے یہ نتیجہ اخذ کرتے ہیں کہ اللہ تعالیٰ نے آسمانوں میں سے زینت و آرائش کے لیے آسمان دنیا کو مخصوص کیا ہے۔ لیکن ان ستاروں کے با ہم زیر و بالا ہونے سے ان کی پیش کردہ دلیل میں کوئی کوتاہی واقع نہیں ہوتی۔ واللہ اعلم
 ان مخففین کے نزدیک ساتوں بلکہ آٹھوں آسمان اپنے ستاروں اور سیاروں سمیت مشرق سے مغرب کی طرف گردش کرتے ہیں۔ ان کا کہنا یہ بھی ہے کہ چاند جو پہلا سیارہ ہے اپنی گردش ایک ماہ میں اور سورج جو چوتھا سیارہ ہے ماہ بماہ بارہ مرتبہ کر کے اپنی گردش پوری کرتا ہے جب کہ زحل جو ساتواں سیارہ ہے آسمان دنیا کی پیمائش کے لحاظ سے اپنی پوری گردش تیس سال میں مکمل کرتا ہے اور اس لحاظ سے سورج کی گردش آسمان کے دائرے میں بارہ مہینوں میں ۳۶۰ مرتبہ ہوتی ہے اور ایک سال کے یہی یعنی ۳۶۰ دن ہوتے ہیں۔ 
علم کلام کے (نام نہاد) ماہرین نے ستاروں کے مقامات‘ ان کی حرکات و گردش اور ان کی وسعت پر گفتگو کرنے کے بعد علم
الا حکام پر روشنی ڈالنے کی کوشش کی ہے اور بتایا ہے کہ حوادث ارضی پر ان کے کیا اثرات مرتب ہوتے ہیں۔ لیکن ان کی اکثریت اس سلسلے میں کم سواد معلوم ہوتے ہیں۔ رہے یونانی تو وہ قبل مسیح علیہ السلام  شام میں سکونت پذیر تھے اور انہوں نے اس سلسلے میں بہت سا علمی سرمایہ چھوڑا ہے۔ یہ لوگ عموما شہر دمشق میں رہے جہاں انہوں نے اس شہر کے سات دروازے بنوائے تھے اور ہر دروازے کے ساتھ ایک ہیکل (عبادت گاہ) تعمیر کرائی تھی جو سات ستاروں کی جدا گانہ صفات سے موسوم کی تھی۔ ان ساتوں ہیکلوں میں وہ عبادت کرتے تھے اور ان کے الگ الگ ستاروں سے اپنی اپنی بھلائی کے لیے دعا مانگتے تھے۔ یہ جملہ باتیں مورخین نے لکھی ہیں خصوصاً ”سرالمکتوم“کے مصنف نے چاند سورج اور دوسرے کو اکب کے حوالے سے علمائے حرنا نین یعنی عہد قدیم کے حران کے فلسفیوں کا ذکر کیا اور بتایا ہے کہ وہ سب مشرک تھے اور سات ستاروں کی پرستش کرتے تھے۔ ان کا گر وہ صائبین کا گروہ کہلاتا تھا۔ انہی کو اکب پرستوں کے مشرکانہ اعمال کے حوالے سے اللہ تعالیٰ نے ارشاد فرمایا:
(**وَ مِنْ آیَاتِہِ اللَّیْلُ وَالنَّہَارُ وَالشَّمْسُ وَالْقَمَرُ لَا تَسْجُدُوا لِلشَّمْسِ وَلَا لِلْقَمَرِ وَاسْجُدُوا لِلَّہِ الَّذِی خَلَقَہُنَّ إِن کُنتُمْ إِیَّاہُ تَعْبُدُونَ**)
”یعنی رات اور دن کی طرح شمس و قمر بھی اللہ تعالیٰ کی نشانیوں (مظاہر قدرت) میں سے ہیں (اس لیے) شمس و قمر کو سجدہ کرنے کے بجائے اسے سجدہ کرو جو ان کا خالق ہے“۔
اسی طرح قرآن شریف میں ایک جگہ ہدہد کا ذکر کرتے ہوئے اللہ تعالیٰ نے فرمایا کہ وہ پرندہ یمن کی ملکہ سبا اور اس کے لشکر کی خبر لے کرحضرت سلیمان علیہ لسلام کی خدمت میں حاضر ہوا نیز انہیں اس کے حسن و جمال اور کثرت جاہ و مال کی بھی خبر دی۔ اس کا ذکر اللہ تعالیٰ نے ہدہد کی زبانی یوں فرمایا:
**اِنّی وَجَدْتُ امْرَأَۃٌ تَمْلِکُہُمْ وَ أُوتِیَتْ مِنْ کُلِّ شَیْءٍ وَلَہَا عَرُضٌ عَظِیمٌ وَجَدْتُہَا وَ قَوْمُہَا یَسْجُدُونَ لِلشَّمْسِ مِنْ دُونِ اللَّہِ وَ زَیَّنَ لَہُمُ الشَّیْطَانُ أَعْمَالَہُمْ فَصَدَّہُمْ عَنِ السَّبِیلِ فَہُمْ لَا یَہْتَدُونَ**..... الخ اللہ تعالٰی نے عبادت کے حوالے آگے یہ بھی ارشاد فرمایا:
**أَلَمْ تَرَأَنَّ اللہَ یَسْجُدُ لَہُ مَنْ فِی السَّمَوَاتِ وَمَنْ فِی الْأَرْضِ وَالشَّمْسُ وَالْقَمَرُ وَالنُّجُومُ وَالْجِبَالُ وَالشَّجَرُ**..... الخ
اس سلسلے میں اللہ تعالیٰ نے ایک اور جگہ قرآن میں فرمایا:
**أَوَلَمْ یَرَوْا إِلَی مَا خَلَقَ اللَّہُ مِنْ شَیْءٍ یُتَفَیَّأُ ظِلَالُہُ عَنِ الْیَمِینِ وَالشَّمَاءِلِ سُجَّدًا للہِ وَ ہُمْ دَاخِرُونَ......الخ**
اور ایک جگہ فرمایا:
**(وَلِلَّہِ یَسْجُدُ مَنْ فِی السَّمَوَاتِ وَالْأَرْضِ طَوْعًا وَ کَرْہًا وَ ظِلَالُہُمُ بِالْغُدُوِّ وَالْأَصَالَ)**
اور یہ بھی ارشاد فرمایا:
(**تُسَبِّحُ لَہُ السَّمَوَاتِ السبع وَالأَرْضِ وَمَنْ فِیہِنَّ وَ إِنْ مِّن شَیْءٍ إِلَّا یُسَبِّحُ بِحَمْدِہِ وَلَکِن لَّا تَفْقَہُونَ تَسْبیحَہُمْ إِنَّہُ کَانَ حَلِیمًا غَفُورًا**)اس موضوع پر قرآن میں کثرت سے بڑی اہم آیات ملتی ہیں۔
ایسی اکثر چیزیں زمین اور آسمان پر ہمارے مشاہدے میں شب و روز آتی ہیں جن میں اجرام فلکی خصوصا چاند اور سورج بھی شامل ہیں جو اس لحاظ سے بڑے معتبر ہیں کہ ان کی چمک دمک میں کسی حیثیت سے تردید نہیں کی جاسکتی اور جنہیں دیکھ کر حضرت ابراہیم علیہ السلام نے ان کی الوہیت اور ان کے معبود ہونے کی تردید کی اور ان کی عبادت کو باطل ٹھہرایا جس کا تذکرہ خود اللہ تعالیٰ نے یوں فرمایا:
(**فَلَمَّا جَنَّ عَلَیْہِ اللَّیْلُ رَأی کَو کَبًا قَالَ ہَذَا رَبِّی فَلَمَّا أَفَلَ قَالَ لَا أُحِبُّ الْآفِلِینَ (غائب ہونے والے) فَلَمَّا رَأَی الْقَمَرَ بَازِغاً قَالَ ہَذَا رَبِّی فَلَمَّا أَفَلَ قَالَ لَءِن لَّمْ یَہْدِنِی رَبِّی لَا کُونَنَّ مِنَ الْقَوْمِ الضَّالِّی**نَ..... الخ)
اس آیہ شریفہ سے بطور برہان قطعی معلوم ہوتا ہے کہ اجرام سماوی میں جن کو اکب اور چاند سورج کا ہم مشاہدہ کرتے ہیں وہ الوہیت کے لحاظ سے کسی حیثیت کے حامل نہیں ہیں کیونکہ وہ سب اللہ کی مخلوق ہیں اور اپنی گردش کے لحاظ سے بھی مسخر ہیں یعنی جن کاموں پر مامور ہیں انہی کو بجالانے کے پابند ہیں اپنی طرف سے کچھ کر سکتے ہیں نہ اپنی حدود سے ذرہ بھر تجاوز کر سکتے ہیں۔ یہ اس بات کا نا قابل تردید ثبوت ہے کہ دیگر اشیائے کائنات کی طرح کو اکب اور شمس و قمر بھی مخلوقات خداوندی میں شامل اور مسخر ہیں اور احکام خداوندی کے پابند ہیں جیسا کہ قرآن میں ایک اور جگہ اللہ تعالیٰ نے فرمایا:
(**وَمِنْ آیَاتِہِ اللَّیْلُ وَالنَّہَارُ وَالشَّمْسُ وَالْقَمَرُ**)

اور پھر سورج اور چاند کی پرستش سے منع کر کے صرف اپنی پرستش کا حکم دیا
(**وَاسْجُدُوا لِلَّہِ الَّذِی خَلَقَہُنَّ إِنْ کُنتُمْ إِیَّاہُ تَعْبُدُونَ**)
صحیحین (صحیح مسلم و صیح بخاری) میں جو حدیث نبوی (ﷺ) صلات کسوف (سورج گرہن کی نماز) کے تحت درج ہے جسے ابن عمر نے ابن عباس، عائشہ اور چند دیگر صحابہؓکے حوالے سے روایت کیا ہے کہ ایک روز آنحضرت ﷺنے اپنے خطبے کے دوران میں فرمایا:
**ان الشمس والقمر آیتان من آیات اللہ عز وجل وانہما لا ینکسفان لموت احد ولا لحیاتہ. **
”یعنی سورج اور چاند اللہ تعالیٰ کی نشانیوں میں سے دو نشانیاں ہیں اور وہ کسی کی موت یا پیدائش پر گہن میں نہیں آتے“۔
 بخاری ؒنے مسدد‘ عبد العزیز بن مختار‘  عبد اللہ و اناج اور ابوسلمہ کی زبانی ابو ہریرہ ؓ کے حوالے سے تخلیق کائنات کے بارے میں جو حدیث نبوی ؐ  پیش کی ہے اس میں آنحضرت ﷺ کا یہ ارشاد درج کیا ہے کہ آنحضرتﷺ نے فرمایا کہ سورج اور چاند قیامت کے دن اپنی اپنی روشنی سے محروم ہو جائیں گے۔
اس حدیث کو بخاریؒ نے خصوصی طور پر تخلیق کائنات کا تذکرہ کرتے ہوئے بیان کیا ہے: 
حافظ ابو بکر البزار نے اس حدیث کی روایت میں تمہیدا ًتفصیل میں جاتے ہوئے ابراہیم بن زیاد بغدادی یونس بن محمد‘ عبد العزیز بن مختار کی زبانی عبداللہ الداناج کے حوالے سے بیان کیا کہ آخر الذکر یعنی عبد اللہ الداناج نے کہا کہ انہوں نے خالد بن عبد اللہ قسری کے زمانے میں ابو سلمہ بن عبد الرحمن کو کہتے سنا کہ ایک روز وہ یعنی ابو سلمہ مسجد کوفہ میں بیٹھے تھے کہ وہاں جناب حسن تشریف لے آئے تو باتوں باتوں میں ابو سلمہ نے انہیں ابو ہریرہ ؓکے حوالے سے مندرجہ بالا حدیث نبوی یوں سنائی۔ کہ آنحضرت ﷺنے فرمایا کہ(**ان الشمس و القمر ثوران فی النار یوم القیامۃ**) ابوسلمہ سے یہ حدیث سن کر جناب حسن نے ان سے پوچھا: ”ان کا دین کیا ہے؟“ یہ سن کر ابو سلمہ بولے: ”میں آپ سے روز قیامت سورج اور چاند کی انتہا کے بارے میں آنحضرتﷺکی خدمت بیان کر رہا ہوں کہ وہ قیامت کے روز آگ (نار جہنم) میں شامل کر دئیے جائیں گے اور آپ مجھ سے ان کے دین کے بارے میں پوچھ رہے ہیں“۔ اس کے بعد الیزار نے کہا کہ انہوں نے یہ حدیث ابو ہریرہؓ کے حوالے سے صرف اس واقعے کی وجہ سے روایت کی ہے۔ عبداللہ الداناج نے بھی ابوسلمہ کے حوالے سے اس حدیث کے علاوہ کوئی دوسری حدیث روایت نہیں کی۔
 حافظ ابو یعلی موصلی نے جو حدیث نبوی ﷺ(**ان الشمس و القمر ثوران عقیران فی النار**) یزید رقاشی کے حوالے سے بیان کی ہے اور اس میں انس کا حوالہ بھی دیا گیا ہے ضعیف بتائی گئی ہے۔ 
اس کے علاوہ قرآنی الفاظ (**إِذَالشَّمْسُ کُوٌرَتُ**)کی وضاحت کے سلسلے میں ابن ابی حاتم کہتے ہیں کہ ان سے ابو سعید اشعج، عمر بن عبد اللہ از دی اور ابو اسامہ نے مجالد اور شیخ مجیلہ کے حوالے سے بیان کیا کہ ان الفاظ قرآنی کی وضاحت ابن عباس ؓنے یوں کی کہ اللہ تعالی سورج‘ ستاروں اور چاند کو روز قیامت سمندر میں ڈبو کر ان کی روشنی زائل فرما دیں گئے‘ پھر اس کے بعد ایک گرم ہوا چلا کر انہیں حرارت بخشیں گے اور پھر انہیں آگ (آتش دوزخ) میں شامل فرمادیں گے۔

اس سے ثابت ہوتا ہے کہ سورج، چاند اور ستارے سب کے سب دوسری اشیائے کائنات کی طرح مخلوق خداوندی ہیں‘ جس طرح اللہ تعالیٰ نے انہیں اپنے کامل ارادے کے تحت تخلیق کیا اسی طرح جو سلوک ان کے ساتھ جب چاہیں گے فرمائیں گے جو سب اس کی حکمت بالغہ پر مبنی ہو گا اس لیے کسی کو اس کے علم اور حکمت کے بارے میں سوال کرنے کی گنجائش نہیں ہے۔
 امام محمد بن اسحق بن بیار نے اپنی کتاب ”**کتاب السیرۃ من الشعر**“کے آغاز میں آسمان‘ زمین‘سورج‘ چاند‘ ستاروں اور کائنات کی دیگر اشیاء کی تخلیق کے بارے میں یزید بن عمر بن نفیل کے بڑے خوبصورت اشعار درج کیے ہیں جن کے بارے میں ابن ہشام کی رائے یہ ہے کہ وہ اشعار امیہ ابن ابی صامت کے ہیں۔
بہر کیف مندرجہ بالا آیاتِ قرآنی‘احادیث نبوی (ﷺ) اور دیگر مستند روایات کے مطالعہ کے بعد اس میں کسی شک وشبہ کی گنجائش نہیں رہتی کہ آسمانوں، زمینوں کو اکب یعنی سیاروں اور ثوابت وغیرہ کو اللہ تعالیٰ نے پیدا کیا اور انہیں اپنے حکم سے ان کے متعلقہ کاموں پر جس طرح چاہا مامور فرمایا اور ان کے ساتھ آخر کار جو چاہے گا کرے گا۔
اکثر مفسرین نے ستاروں اور سیاروں کے تذکرے اور قصہ ہاروت و ماروت کہ زہرہ پہلے ایک عورت تھی جسے دو فرشتوں ہاروت و ماروت نے زمین پر آکر اور اس کے حسن بے مثال سے متاثر ہو کر اسے اسم اعظم سکھا دیا تھا جسے پڑھ کر وہ ستارہ بنی اور آسمان پر چلی گئی لیکن یہ صرف خیالی باتیں ہیں جسے اسرائیلیات سے اخذ کیا گیا ہے۔ یہ بھی ممکن ہے کہ متقدمین نے یہ بات کعب احبار سے سن کر محض ایک کہانی کے طور پر بیان کر دی ہو اور اس کا ماخذ اسرائیلیات کو بھی بتایا ہو۔ امام احمدؒ اور حبان نے اس حکایت کو اپنی کتابوں میں درج کیا ہے لیکن احمدؒ نے یحییٰ ابن بکیر کی زبانی زہیر بن محمد‘ موسی بن جبیرہ‘ نافع اور ابن عمرؓکے حوالے سے یہ بھی بیان کیا ہے کہ اس حکایت کو آخر الذکر نے آنحضرتﷺ کی زبانِ مبارک سے تفصیلا سنا تھا جو یہ تھا کہ ہاروت و ماروت زہرہ کے بے مثال حسن سے متاثر ہوئے اور اس سے جسمانی اتصال کے خواہش مند ہوئے تو زہرہ نے یہ شرط رکھی کہ اسے اسم اعظم لکھا دیا جائے جو ہاروت و ماروت نے اسے سکھا دیا۔ جس کا نتیجہ یہ ہوا کہ زہرہ اسے پڑھ کر ستارہ بنی اور آسمان پر چلی گئی اور ہاروت و ماروت اللہ کے نزدیک سزا کے مستحق ٹھہرے لیکن جہاں تک اس حکایت میں آنحضرتﷺکے حوالے کا تعلق ہے تو وہ روایت ہی ایک تو انتہائی ضعیف ہے اور بفرض محال درست بھی ہو تو یقینا آپؐ نے اسے بیان فرما کر اس کے بارے میں ساتھ ہی اسے اسرائیلیات کے من گھڑت افسانوں میں شامل فرمایا ہوگا تاہم جیسا کہ سطور بالا میں ہم نے عرض کیا یہ بھی کسی نہ کسی طرح متقدمین کی روایات میں شامل ہو گیا ہے لیکن اسے صرف ایک کہانی ہی سمجھنا چاہیے۔
ہماری اس گزارش کا سب سے بڑا بین ثبوت یہ ہے کہ عبدالرزاق نے اپنی تفسیر میں یہ قصہ بیان کرتے ہوئے ثو ریؒ، موسیٰ بن عقبہؒ  اور سالمؒ کے حوالوں کے آخر میں کعب احبار کا حوالہ دیا ہے اور کعب احبار انجیل کے عالم ہونے کے ساتھ ساتھ اسرائیلیات میں شامل کچھ ایسے قصے بھی بیان کیا کرتے تھے جو ظاہر ہے کہ اسرائیلیات کے دوسرے من گھڑت افسانوں کی طرح در حقیقت خلافِ واقعہ ہوتے تھے۔
ہماری ان گزارشات کا ایک اور مدلل ثبوت یہ ہے کہ جن راویوں نے اس قصے کی روایت کو دوسرے متعد د راویوں کے حوالے سے احادیث نبوی (ﷺ) تک پہنچایا ہے ان جملہ احادیث کو اکثر ثقہ محدثین نے کمزور اور غیر مستند بتا کر جیسا کہ ہم پہلے عرض کر چکے ہیں کعب احبار کےبیان کردہ دوسرے اسرائیلی افسانوں میں شامل کیا ہے حتیٰ کہ بخاری اور نسائی جیسے ثقہ ومستند محدثین نے اس سلسلے میں احادیث کی حد تک ان کی صحت سے انکار کیا ہے اور اس قصے کو اسرائیلیات کی خرافات سے منسوب کیا ہے۔

## مجرہ اور قوس قزح کا ذکر

  ابو القاسم طبرانی کہتے ہیں کہ ان سے علی بن عبد العزیز‘عارم ابو نعمان اور ابو عوانہ نے ابی بشر‘ سعید بن جبیر اور ابن عباس ؓ کے حوالے سے بیان کیا کہ رومی حکمران ہر قل نے معاویہ؎ؓ  کو ایک خط لکھ کر ان سے درخواست کی تھی کہ وہ ان چند چیزوں کے بارے میں اسے لکھیں جن کے متعلق اکثر لوگ اس سے سوالات کرتے ہیں بشرطیکہ انہیں (معاویہ کو) عہد نبوت میں کسی نے ان کے بارے میں بتایا ہو۔ ابو القاسم طبرانی مزید کہتے ہیں کہ ہر قل نے اپنے مذکورہ بالا خط میں معاویہؓ سے خاص طور پر مجرہ اور قوس قزح کے بارے میں پوچھا تھا اور معاویہ نے ہر قل کا وہ خط ابن عباسؓ  کو بھیج دیا تھا تا کہ وہ اس کی طرف سے اس خط کا جواب دے دیں۔ چنانچہ ابن عباس ؓنے ہر قل کے ان سوالات کے جواب میں لکھا تھا کہ قوس قزح وہ ذریعہ ہے جس کی وجہ سے اہل زمین مکمل طور پر غرق ہونے سے محفوظ رہتے ہیں اور مجرہ آسمان کا وہ وہ دروازہ ہے جو آسمان اور زمین کی حد فاصل ہے۔

  چونکہ ہر قل نے اس بقعہ نور کے بارے میں بھی سوال کیا تھا جہاں سورج کی براہِ راست شعاعیں دن میں صرف ایک لمحے کے لیے پہنچتی ہیں اس لیے ابن عباس ؓ نے اس کا جواب بھی دیا تھا اور وہ یہ تھا کہ جس روشنی و تمازت میں مل کر سورج کی شعاعیں بوقت نصف النہار زمین پر منعکس ہوتی ہیں وہ خط استوا ہے جس کے نیچے ذرا فاصلے سے بحر بنی اسرائیل کا آغاز ہوتا ہے۔  

یہ جملہ اسناد ابن عباس ؓ  تک صحیح تسلیم کی گئی ہیں لیکن اس سلسلے کی ایک دوسری روایت میں جو طبرانی ہی سے بحوالہ ابراہیم بن مخلد‘  فضل بن مختار‘ محمد بن مسلم طائعی‘ ابی یحییٰ‘  مجاہد اور جابر بن عبد اللہ مروی ہے بتایا گیا ہے کہ آنحضرت ﷺنے جب معاذ کو اہل کتاب (یہود و نصاریٰ) کے پاس بھیجا تھا تو ان سے فرمایا تھا کہ”میں تمہیں اہل کتاب کے پاس بھیج رہا ہوں لیکن اگر وہ تم سے(اور سوالات کے علاوہ) یہ بات دریافت کریں کہ آسمانی مجرہ کیا چیز ہے تو انہیں بتانا کہ وہ عرش کے نیچے ایک جاندار لعاب ہے“۔

  اس روایت میں جس حدیث نبوی (ﷺ) کا حوالہ دیا گیا ہے اس سے جملہ ثقہ راویوں نے جن میں حافظ ابو الفتح از دی شامل ہیں انکار کرتے ہوئے اس کو ”حدیث منکر“میں شامل کیا ہے اور بتایا ہے کہ اس حدیث کا اصل را وی فضل بن مختار یعنی ابو سہل بصری ہے جو بصرے سے مصر چلا گیا اور ابو حاتم رازی کے بقول وہ ایک مجہول سا آدمی تھا جس نے بہت سی احادیث گھڑ لی تھیں جو سراسر نا قابل اعتبار ہیں کیونکہ ان میں کوئی مستند حوالہ تک نہیں ہے۔ اس کے بارے میں یہی بات ابن عدی نے بھی کہی ہے اور اس کی روایت کردہ جملہ احادیث کو من گھڑت اور نا قابل اعتبار بتایا ہے جب کہ اس سلسلے میں نیز دیگر تخلیقات ارضی و سمادی کے بارے میں مندرجہ ذیل آیات قرآنی بالکل واضح ہیں:

 (۱)  (**ہُوَ الَّذِی یُرِیْکُمُُ الْبَرْقَ خَوْفًا وَّطَمَعًا وَّیُُنْشِیْءُ السَّحَابَ الثَّقَالِ وَیُسَبحُُ الرَّعْدُ بِحَمْدِہِ وَالْمَلَاءِکَۃُ مِنْ خِیفَتِہِ وَیُرْسِلُ الصَّوَاعِقَ فَیُصِیبُ بِھَا مَنْیَّشَاءُ وَہُمْ یُجَادِلُونَ فِی اللَّہِ وَہُوَ شَدِیدُ الْمِحَال**) 

(۲)  (**اِنَّ فِی خَلْقِ السَّمَوَاتِ وَالْأَرْضِ وَاخْتِلافِ اللَّیْلِ وَالنَّہَارِ وَالْفُلْکِ الَّتِی تَجْرِی فِی الْبَحْرِ بِمَا یَنْفَعُ النَّاسَ وَمَا أَنْزَلَ اللَّہُ مِنَ السَّمَاءِ مِنْ رِّزْقِ فَأَحْیَا بِہِ الْأَرْضَ بَعْدَ مَوْتِہَا وَبَثَّ فِیہَا مِنْ کُلٌّ دَآبَّۃٍ وَتَصْرِیفِ الرِّیَاحِ وَالسَّحَابِ الْمُسَخَّرِ بَیْنَ السَّمَاءِ وَالْأَرْضِ لَآیَاتٍ لِّقَوْمٍ یَعْقِلُوْنَ**)

 اس کے علاوہ امام احمدؒ نے یزید بن ہرون‘ ابراہیم بن سعد‘ ان کے والد اور بنی غفار کے ایک بزرگ کے حوالے سے بیان کیا ہے کہ آ خر الذکر نے رسول اللہ ﷺ کو ارشاد فرماتے ہوئے سنا کہ:

** ان اللہ ینشیء السحاب فینطق احسن النطق ویضحک احسن الضحک**.  

اس حدیث کو موسیٰ بن عبیدہ بن سعد بن ابراہیم کو روایت کرتے ہوئے یہ بھی بتایا ہے کہ آنحضرت ﷺ نے یہ بھی فرمایا کہ: ”اس کا (بادل کا) نطق رعد کی آواز اور اس کی تضحیک برق ہے“۔

 ابن ابی حاتم کہتے ہیں کہ انہوں نے اپنے والد اور ہشام سے عبید اللہ رازی اور محمد بن مسلم کے حوالے سے سنا کہ انہیں باوثوق ذرائع سے معلوم ہوا کہ برق ایک فرشتہ ہے جس کے چارمنہ ہیں۔ اس کا ایک منہ انسان کے منہ کی طرح دوسرا بیل کے منہ کی طرح‘تیسرا گدھ کی طرح کے ایک پرندے کے منہ کی طرح اور چوتھا شیر کے منہ کی طرح ہے۔ جب وہ فرشتہ اپنے جسم کے پچھلے حصے کو جنبش دیتا ہے تو اس سے جو چمک پیدا ہوتی ہے وہی برق ہے۔

  امام احمدؒ سے مروی ایک روایت کو ترمذیؒ، نسائی اور بخاری ؒنے ”کتاب الادب“ کے تحت بیان کیا ہے نیز حاکم نے اپنی کتاب”مستدرک“ میں لکھا ہے کہ حجاج بن ارطاۃ کے بقول انہیں ابن مطر نے سالم اور ان کے والد کے حوالے سے بتایا کہ جب آنحضرت ﷺ، رعد کی گرج اور برق کی کڑک سنتے تو فرماتے:

 **اللہم لا تقتلنا بغضبک و لا تہلکنا بعذابک و عافنا قبل ذالک**.

 ابن جریر نے لیث کی زبانی اور ایک اور شخص اور ابو ہریرہ ؓ کے حوالے سے بیان کیا ہے کہ آ نحضرتﷺ رعد کی آواز سن کر فرمایا کرتے تھے: ”سبحان من یسبح الرعد بحمدہ“ جب کہ حضرت علی ؓکے بقول آپ آواز رعد سن کر ”**سبحان من سبحت لہ**“ فرمایا کرتے تھے۔

 حضرت علی ؓ  کی زبانی یہی حدیث ابن عباسؓ ‘  اسود بن یزید اور طاؤس وغیرہ سے مروی ہے جب کہ مالک نے عبد اللہ ابن عمرؓ کے حوالے سے بیان کیا ہے کہ جب آنحضرتﷺ (بارش میں) رعد کی گرج سنتے تو باتیں کرنا موقوف فرما کر فرماتے: ”سبحان من یسبح الرعد بحمدہ والملائکۃ من خیفتہ“ پھر اس کے بعد ارشادفرماتے: ”ان ہذا وعید شدید لاہل الارض“ یعنی یہ اللہ تعالیٰ کی طرف سے زمین والوں کے لیے شدید تنبیہ ہے۔

  امام احمدؒ ابو ہریرہؓ کے حوالے سے بیان کیا ہے کہ آنحضرت ﷺ (برق ورعد کے بارے میں) یہ بھی فرمایا کرتے تھے کہ یہ اللہ تعالیٰ کے اپنے بندوں کے لیے فرمان ہیں کہ:  

”اگر تم میرے بندے ہو تو میری اطاعت کرو کہ میں راتوں کو بھی انہیں بارش سے سیراب کرتا ہوں اور تمہارے لیے دن کو سورج طلوع کرتا ہوں۔ تو جب تم رعد کی آواز سنا کرو تو اللہ کا ذکر کیا کرو (کیونکہ) اللہ اپنے ذکر کرنے والوں کو بھی کسی مصیبت میں مبتلا نہیں کرتا“۔

یہ سب کچھ تفاسیر میں تفصیل کے ساتھ بیان کیا جا چکا ہے۔ وللہ الحمد والمنۃ