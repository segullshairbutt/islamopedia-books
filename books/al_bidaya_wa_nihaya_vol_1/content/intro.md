# عرضِ ناشر

    اسلام نے جہاں مختلف علوم وفنون کی ترویج کی اور ان کی ترقی میں نمایاں کردار ادا کیا، وہاں یہ بات یاد رکھنے کے قابل ہے کہ اس نے علم الرجال کی بنیاد ڈالی، رواتی اور اس کے بیان کرنےوالوں کے حالات وکوائف کی چھان بین کی اس طرح کسی واقعہ کے درست یا نا درست ہونے کا نتیجہ نکالا۔ اس پر کام کیا، اس پر تنقیدی روشنی ڈالی، سیرت، سوانح اورتذکرہ نگاری کے مستند اصول وضع کیے اور اس طرح کہ اس کے احتساب وانتقاد سے معمولی سے معمولی واقعہ بھی نہیں بچ سکا۔ اس اصول کی جو بھی تحریر پابندی کرتی تھی، وہ سوانح کا روشن باب کہلاتی، تاریخ سمجھی گئی۔ اس طرح عربوں میں مستند تاریخ نویسی اورتذکرہ نگاری کا آغاز ہوا۔

    عربی میں جتنی بھی تاریخیں لکھی گئی ہیں ان سب میں مذکور طریقہ کار اور اصول کو برقرار رکھا گیا اور اس کی پوری طرح پابندی کی گئی چنانچہ تمام معلومہ تاریخوں میں یہی التزام نمایاں طور پر دکھائی دیتا ہے اور پتہ چلتا ہے کہ عرب مؤرخوں اور تذکرہ نگاری نے واقعات بیان کرنے میں تحقیق و دریافت کے کن دشوار گزار راستوں کو طے کیا۔ کن غور و فکر کی پر پیچ وادیوں کی سیاحت کی اور بعض واقعات کی چھان بین میں دور دراز علاقوں کے سفر کیے۔ روز و شب کی سختیاں اور موسموں کی نامساعد کیشیاں برداشت کیں۔

    تاریخ عربوں کی سب سے زیادہ موثر اور طاقت ور قوت تھی۔ اس معاملے میں کوئی بھی ان کا حریف اور مقابل نہیں تھا۔ مغربی اقوام نے ان ہی سے تاریخ نویسی کا سبق سیکھا ہے ورنہ ان کی تاریخ میں قصہ کہانیوں اور ماورائی اور مافوق الفطرت داستانوں کے علاوہ کچھ بھی نہیں تھا۔ وہ معقلی، خود پرستی اور انا کے اس قدر شکار تھے کہ ان کو اپنے حکمرانوں کے علاوہ دنیا میں کوئی بھی بہتر نہیں دکھائی دیتا تھا۔ اگر عرب تاریخ نویس اپنے عنان قلم کو جنبش نہ دیتے، ان کی کاوشیں منظر عام پر نہ آتیں تو تاریخ کا مزاج کچھ اور ہی ہوتا۔
     یہ واقعہ ہے کہ عربوں نے تاریخ سے اپنی تہذیب اپنے کلچر اور اپنی اقدار کو زندہ رکھا، اور دنیا سے روشناس کرایا۔ جس تہذیب جس کلچر اور جن اقدار کو ابتلاء زمانہ نے بھلا دیا، جو حقیقتیں طاق نسیاں پر دھری رہ گئیں، تاریخ نے ان کو دوبارہ زندہ کیا ان کے تن مردہ میں نئی جان ڈالی، ان کے قالب میں ہمیشگی کا صور پھونکا۔ ان کو نئی روئیدگی عطا کی، اس طرح لوگوں کو اپنے تاریخی سرمایہ پر فخر کرنے کا موقع عطا کیا۔

    اگر آپ عربی تاریخوں کا مطالعہ کریں گے تو آپ کو صاف طور پر یہ بات معلوم ہوگی کہ عرب مؤرخوں نے اپنی تاریخوں میں تسلسل زمانی کا برابر خیال رکھا ہے۔ ان کی ہر تاریخ آدم ؑ کے ذکرسے شروع ہوتی ہے اور پھر واقعات اور بیانات کا سلسلہ ان واقعات تک پہنچتا ہے جن میں ان کا لکھنے والا سانس لے رہا ہے، ان تاریخوں میں اقدار، روایات اور تصورات بھی ایک ہوتے ہیں ان کے کردار بھی ایک ہوتے ہیں، کہیں کہیں جزوی اختلاف ضرور ملتا ہے لیکن وہ ایسا نہیں کہ اس کے پڑھنے سے کسی کو ان مقاصد تحریر کے بارے میں کسی قسم کا شک و شبہ پیدا ہو۔

    عربوں نے تاریخ نگاری کو اس قدر عام کیا تھا کہ ہر دور اور زمانے اور ہر علاقے کی تاریخ ملتی ہے۔ ابتداء میں تاریخ کا دائرہ عرض ناشر بہت محدود تھا عربوں نے ابتداء میں ظہور اسلام اور سیرت نبی کریم کو اپنا فکری اور تحقیقی موضوع بنایا اور اس سلسلہ میں وہ تمام مستند ذرائع اور ماخذ استعمال کیے جن پر ان کو مکمل یقین اور اعتماد تھا کہ وہ درست ہیں اس سلسلہ میں سیرت نبوی پر لکھی جانے والی سب سے پہلی کتاب سیرت اسحاق ہے۔ اسحاق کو یہ اوّلیت حاصل ہے کہ اس نے سیرت نبی کریمﷺ کو نہایت مستند ماخذوں اور روایت کے ذریعہ محفوظ کر دیا اور تاریخ نگاروں میں اپنی قابل قدر اور ممتاز جگہ بنالی، بعد کا آنے والا ہر مؤرخ اس کے حوالے اور اقتباسات اپنی تاریخوں میں درج کرتا تھا کیونکہ وہ جانتا تھا کہ اسحاق نے تحقیق کا حق ادا کر دیا ہے۔ اس کو سامنے رکھ کر ہشام نے سیرت نبویﷺ لکھی، یہ تمام تر کتاب اسحاق کی سیرت سے بیانات سے مستعار ہے لیکن سیرت اسحاق تک لوگوں کی رسائی ممکن نہیں تھی، اس کے خطی نسخے دریافت نہیں ہوتے تھے اور پتہ نہیں چلتا تھا کہ وہ کہاں ہے چنانچہ سیرت ہشام ہی کو سب سے زیادہ مستند اور معتبر مانا گیا۔
    ان دو بنیادی اہم اور اوّلین سوانح کے علاوہ اس موضوع کے تعلق سے کئی کتابیں لکھی گئیں۔ اور پھر رفتہ رفتہ اسلام کی اشاعت اور تبلیغ کے ساتھ اس کے موضوعات میں اضافہ ہوا پھر مسلمانوں نے مختلف ممالک میں قبضہ کرنے کے بعد اس امر کی ضرورت محسوس کی کہ اپنے کارناموں کو تاریخ میں محفوظ رکھا جائے چنانچہ تاریخ نویسی کا ایک لامتناہی سلسلہ شروع ہو گیا۔
    اگر چہ عربوں نے بے شمار تاریخیں لکھیں، تذکرے لکھے۔ اس میں تاریخ واقدی بھی ہے جس کو مغاذی رسولﷺ کا نام دیا گیا ہے اس میں فتوح مصر، فتوح شام اور فتوح ایران کی تفصیل موجود ہے اور اس قدر تفصیل کے ساتھ کہ کسی اور دوسری تاریخ میں نہیں ملتی ہے لیکن بعد کے آنے والوں نے بعض قرائن کی بناء پر اس پر کلی اعتماد نہیں کیا کیونکہ وہ ان اصولوں پر پورا نہیں اترتی تھی جن کو تاریخ نویسی کا جزو اعظم سمجھا جاتا ہے اس تاریخ میں مصنف کا انداز تحریر یوں ہے جیسے وہ ہر معرکہ میں عینی شاہد تھا اور ہر شخص کے افعال اور کردار پر نظر رکھے ہوئے تھا، یہ ممکن نہیں تھا۔ اس لیے اس کو بہت سے لوگ حوالے کے طور پر استعمال نہیں کرتے تھے لیکن اس تاریخ نے دوسرے تاریخ نویسوں میں یہ احساس پیدا کر دیا کہ وہ اپنی دائرہ تحقیق و دریافت آگے بڑھائیں چنانچہ اس کے بعد ممالک اسلامیہ اور اس کے خلفاء اور حکمرانوں کی تاریخیں لکھی جانے لگیں۔

    ان تاریخوں میں سب سے اہم نام ابن خلدون کا ہے۔ ابن خلدون کی اہمیت اس تاریخ سے نہیں ہے بلکہ اس کے مقدمہ تاریخ سے ہے اس مقدمہ میں جو بہت ضخیم ہے اور دو جلدوں پر محیط ہے۔ اس نے تحقیق و دریافت کے اصول متعین کیے۔ اس پر بحث کی، غلط اور صحیح روایت کی شناخت کا طریقہ بتایا۔ تاریخ کو کیا ہونا چاہیے، اس پر بھر پور روشنی ڈالی، چنانچہ پہلی بار اس کے ذریعہ علم تاریخ سامنے آیا۔ اس مقدمہ کی روشنی میں اس نے عہد جاہلیت سے لے کر اپنے دور تک کے حالات اور واقعات کی تفصیل لکھی، مختلف ممالک کے مسلم حکمرانوں کے کارناموں کا ذکر کیا، ان کی حکومت، عدالت، شجاعت اور سخاوت کی تفصیل بتائی اور ان سب چیزوں کو اس کی تاریخ کی کئی جلدوں میں پڑھ کر یہ اعتراف کرنا پڑتا ہے کہ وہ فلسفہ تاریخ کا بانی بھی ہے اور جدید تاریخ نویسی کا موسس بھی۔
    ابن خلدون کے ساتھ ہی مسعودی کا بھی ذکر آتا ہے۔ مسعودی کی تاریخ چار جلدوں پر مشتمل ہے، اس نے بھی اپنے دور تک کے حالات لکھے ہیں اور بڑا حصہ رسول کریمﷺ کے حالات و واقعات کے لیے مختص کیا، اس کے بعد اس نے خلفائے راشدین اور ان کی خلافتوں کا حال لکھا ہے پھر امویوں کے حالات پر روشنی ڈالی، اس طرح اس کی تاریخ سے مسلمانوں کے حکمراں کے کئی ادوار سامنے آتے ہیں۔ ابن خلدون اور مسعودی کے ساتھ ابن کثیر کا نام بھی ذہن میں آتا ہے اس کی شخصیت کئی خانوں میں بٹی ہوئی تھی، ایک طرف وہ زبر دست مفسر تھا تو دوسری طرف جید عالم، اس سے ہٹ کر اس کی شخصیت کا ایک نمایاں رخ اس کو تاریخ نگار کی حیثیت سے سامنے لاتا تھا۔ اس کی تاریخ البدایہ والنہایہ جو تاریخ ابن کثیر بھی کہلاتی ہے، ۶۱ جلدوں پر مشتمل ہے یہ۶۱ جلدیں مختصر نہیں، مفصل ہیں اس کی وجہ سے اس کی ضخامت میں اضافہ ہی نہیں ہوا بلکہ یہ بھی پتا چلا کہ اس نے تاریخ مواد کو جمع اور فراہم کرنے میں کتنی محنت برداشت کی ہوگی کتنی جانفشانی سے کام لیا ہو گا۔
    ابن کثیر کی یہ تاریخ بھی دوسری تاریخوں کی طرح ابتدائے آفرینش سے شروع ہوتی ہے اور اس کے بعد انبیاء اور مرسلین کے حالات سامنے آتے ہیں یہ کئی لحاظ سے اہم ہیں، اس سے پہلے جو تاریخیں لکھی گئی ہیں یا اس کے بعد جن تاریخوں کو دریافت کیا گیا ہے۔ ان میں یہ تمام واقعات اساطیری ادب سے لیے گئے ہیں یا ان کو اسرائیلی روایتوں پر اکتفا کرتے ہوئے آگے بڑھایا گیا۔ یہ اسرائیلی روایات ان کتابوں میں عام طور پر ملتی ہیں جن کو قصص الانبیاء کے نام سے متعدد غیر معروف لکھنے والوں کے نام سے روشناس کرایا گیا۔ اس کے برعکس ابن کثیر نے اپنا تمام مواد قرآن ہی سے لیا ہے اور یہ اس کے ایمان اور یقین کی مضبوطی کی دلیل ہے کہ اس نے اس سلسلے میں اس الہامی کتاب کو سامنے رکھا ہے۔ اس طرح اس کتاب میں تمام و کمال وہ واقعات ملتے ہیں جو قرآن میں موجود ن میں موجود ہیں، اس کو قصص الانبیاء بھی کہا جا سکتا ہے لیکن یہ اس قدر صحیح اور مستند ہے کہ اس کا مقابلہ کوئی دوسری کتاب نہیں کر سکتی۔
    تاریخ ابن کثیر، آفرینش دنیا سے لے کر عراق و بغداد میں تاتاریوں کے حملوں تک وسیع اور عریض زمانے کا احاطہ کرتی ہے اور غالباً سب سے پہلی تاریخ ہے جس میں ہزاروں لاکھوں سال کی روز و شب کی گردشوں، کروٹوں، انقلابوں اور حکومتوں کو محفوظ کیا گیا ہے۔ اس زمانہ میں مسلمانوں کی جتنی بھی تاریخیں لکھی گئی ہیں۔ ان میں سے بہت سوں میں تاریخ ابن کثیر کا حوالہ دیا گیا ہے، یہ تاریخ اردو میں موجود نہیں تھی، ا س کے پرانے ایڈیشن ضرور ملتے تھے لیکن عربی میں اور ان کا پڑھنا اور پھر پڑھ کر سمجھنا بے حد مشکل تھا۔ اس سلسلہ میں ہمارے پڑھنے والے اس کے ترجمہ کی اشاعت کی طرف ہماری توجہ مبذول کراتے رہے، اس تاریخ کی اشاعت بادی النظر میں آسان نہیں تھی۔ اس کی چودہ جلدوں کو کوئی سرکاری ادارہ ہی چھاپ سکتا تھا۔ لیکن سرکاری ادارے اہم، غیر اہم، معیاری اور غیر معیاری کتابیں چھاپتے ہیں۔ ایسی کتابوں کی اشاعت پر توجہ نہیں دیتے ہیں جو ان کے قیام کے مقصد سے تعلق رکھتی ہو۔ جب ہم نے اس کی چودہ جلدیں دیکھیں اور ان کی ضخامت کا اندازہ کیا تو ہمیں یہ کام بے حد مشکل لگا۔ سب سے مشکل مرحلہ اس کے ترجمہ کا تھا۔ ہم نے کئی ماہرین سے مشورہ کیا۔ سب ہی اس کی اشاعت پر زور دیتے رہے لیکن کسی نے بھی یہ نہیں بتایا کہ ان کا ترجمہ کون کرے گا۔ قارئین کے اصرار کو دیکھتے ہوئے ہم نے یہ فیصلہ کیا کہ کسی نہ کسی طرح اس کی اشاعت ہو۔ اس سے پہلے ہم نے ابن خلدون کا مقدمہ اور اس کی تاریخ کی تمام جلدیں شائع کی تھیں۔ مسعودی کی مکمل تاریخ کو چھاپا تھا۔ اس کے چھاپنے کی طرف بھی توجہ دی تا کہ ہمیں یہ سعادت ملے کہ ہم نے برصغیر میں پہلی مرتبہ تاریخ اسلام سے متعلق تمام امہات الکتب کو اردو میں منتقل کروا کر اپنے پڑھنے والوں کے سامنے پیش کیا۔ ان ضخیم جلدوں کا ترجمہ آسان نہیں تھا، لیکن بعض مخلص اور محنتی لوگ ہمیں ایسے مل گئے جنھوں نے دن رات اس کا ترجمہ کیا اور دو تین سال کے دوران ہماری منزل آسان کر دی اور ہم اس قابل ہو سکے کہ ایک ساتھ اس کی دو جلدیں آپ کے سامنے پیش کر سکیں۔ یہ جلدیں آپ کے سامنے ہیں۔
                                                                                                        

###### طارق اقبال گاہندری

> **بسم اللہ الرحمٰن الرحیم** **تاریخ **
> اور
> **البدایہ والنہایہ**
> 
> ## <u>حافظ ابن کثیر کا عدیم النظیر کارنامہ:</u>
> 
> نفیس اکادمی نے حیدر آباد دکن سے کراچی تک جو سفر کیا ہے، اس سے برعظیم پاک و ہند کے اہل شعور خوب واقف ہیں۔ اس ادارے نے بالخصوص تاریخی لٹریچر کی اشاعت میں بڑا مؤثر اور نمایاں کردار ادا کیا ہے اور تاریخ کے حوالہ سے اُمہات الکتب کے تراجم کا اہتمام کر کے ان کی طباعت کا وہ فرض انجام دیا جس کی مثال نہیں ملتی۔
> 
> حافظ ابن کثیرؒ م ۴۷۷ھ ہے کے ہ کی معرکتہ الاراء تاریخی کتاب ”البدایہ والنہایہ“ ابتدائے آفرینش سے ان کے دور تک کا نہایت مستند اور جامع تاریخی روز نامچہ ہے لیکن اب تک اس سے اردو داں حضرات محروم تھے۔
>  اپنی اس تحریر میں احقر تین نکات پر گفتگو کرے گا:
> 
> الف: تاریخ نویسی...... آغاز وارتقاء
> ب: حافظ ابن کثیر کی سوانح
> ج: البدایہ والنہایہ....... موضوع اور اہمیت <u>** تاریخ نویسی......آغاز و ارتقاء:**</u> پہلے نکتہ پر مختصر گفتگو اس لیے ضروری ہے کہ جس عظیم فن کی ایک نہایت معتمد کتاب کا ترجمہ قارئین کے مطالعہ میں آ رہا ہے‘ اس فن سے انہیں آگاہی حاصل ہو جائے اور اندازہ ہو جائے کہ یہ فن کتنا اہم ہے۔
> قرآن کریم.....جو اللہ تعالی کی آخری وحی ہے‘اس کا ایک حصہ ایسا ہے جس میں ماضی کے وقائع اورقصص کا ذکر کیا گیا ہے۔ ان میں حضرات انبیاء علیہ اسلام‘ان کی قوموں‘ مختلف حکمرانوں اور تہذیبوں کا ذکر ہے۔ گو اس کا انداز بیان مروجہ تاریخ کی طرح ایک مربوط کہانی کا نہیں، تاہم تذکیر ونصیحت.....جوقرآن عظیم کا اصلی مقصد ہے۔ کے حوالہ سے کہیں اجمال اور کہیں تفصیل سے اس کا یہ پہلو اُجاگر ہوتا گیا ہے۔
>  مختلف زبانوں کے اہل علم نے قرآن کریم کے اس پہلو پر علمی سرمایہ فراہم کیا ہے اردو میں دو کتابیں اس سلسلے میں بڑی اہم ہیں۔ ایک مولا نا محمد حفظ الرحمن سیوھا روی ؒ‘م ۹ ۱کی ”قصص القرآن“دوسری‘ مولانا سید سلیمان ندوی م ۹ ۱کی”ارض القرآن“۔
>  قرآن کریم جو جملہ علوم وفنون کا سر چشمہ ہے‘اس کے انہی بیانات سے فن تاریخ کی بنیاد پڑی اور پھر مسلمان قوم نے اپنی
> معارف پروری کے سبب اسے ایک لازوال فن بناڈالا۔
>  ”تاریخ“پر گفتگو کرتے ہوئے”اردو دائرہ معارف اسلامیہ“ (پنجاب یونیورسٹی لاہور) کے فاضل مقالہ نگار کہتے
> ہیں کہ:
>  ”اس لفظ سے عام طور پر مراد ہے قوموں کے عام وقائع کا بیان حولیات یعنی وقائع کا بیان بہ ترتیب سالیانہ‘شرح و تائع بہ ترتیب تاریخی“۔ (ج ۶ ص۶ ۳)
> اسی مقالہ میں ”تاریخ“ پر گفتگو کرتے ہوئے دوسری بات یہ کہی گئی کہ:
>  ”کسی عصر خاص کی ابتداء کی تعیین‘حساب از مان‘ حوادث کے وقت کی دقیق تعیین“۔ (ج ۶ ص۷ ۳) 
> اس لفظ کا بنیادی مادہ ”و۔ ر۔خ“سے مشتق ہے اور یہ سامی زبانوں میں مشترک ہے۔
>  البیرونی اور الخوارزمی کے یہاں ایک روایت آئی ہے کہ یہ کلمہ فارسی لفظ ”ماہ روز“ کا معرب ہے لیکن ثانی الذکر نے اس کو رد بھی کیا ہے۔ (الاثار الباقتہ ص۹ ۲ مفتاح العلوم ص ۹ ۷) 
> علم التاریخ جو آج ایک فن کے طور پر ہمارے سامنے موجود ہے وہ ادبیات کی ایک ایسی اصطلاح ہے جس میں سالنا مے اور سیر دونوں شامل ہیں۔ اہل علم نے عربی فارسی تاریخ نگاری کے لحظہ بہ لحظہ حالات‘ اس کے ادوار متعین کیے ہیں۔ اور اس پر تفصیلی گفتگو کی ہے۔
>  اس تفصیل کے مطابق عربی تاریخ نگاری کی ابتداء کیسے اور کیونکر ہوئی؟ ابھی تک قطعی طور پر اس سلسلے میں رائے قائم نہیں ہو سکی۔ زمانہ جاہلیت کی زبان زد عوام روایات جنہیں اصطلاح میں ”اساطیر“کہا جاتا ہے (مخالفین اسلام نے وحی کے لیے یہی لفظ استعمال کیا اور اس طرح گویا اسے معاذ اللہ تعالی بے وقعت بنانے کی کوشش کی) ان سے جو سفر شروع ہوتا ہے‘ اس سے لے کردوسری صدی ہجری تک کے علمی سرمایہ کے درمیان ایک ایسی خلیج حائل ہے جسے اب تک پر نہیں کیا جا سکا۔
>  زمانہ حال کے مصنفین کا یہ نظریہ کہ اس ارتقائی مرحلہ میں فارسی کتاب”شاہ نامہ“کا اثر پڑا‘دل لگتی بات نہیں‘ہاں اس کا غالب گمان ضرور ہے کہ مختلف النوع تاریخی اور نیم تاریخی نگارشات کے دھارے جب اختلاط و آمیزش کے مرحلے میں داخل ہوئے تو اس سے عربی تاریخ نگاری نے ایک خاص رُخ اختیار کیا۔
> 
> زمانہ جاہلیت کے تاریخی آثار کے سلسلہ میں سوائے دھندلے نقوش کے اور کچھ نہیں ملتا‘قدیم عرب اپنی مشکل پسند طبیعت کے پیش نظر ایک خاص انداز سے زندگی گزارنے کے عادی تھے اور تاریخی حس اس انداز سے ان میں نہ تھی۔ اس کے باوجود ”واستہائے دور دراز“کی ایک دنیا موجود ہے۔ ایسی ہی داستانوں کو”وہب بن منبہ“ '' اور ”عبید بن شریتہ“نے مدون کیا اوربہر حال ان کا اپنا ایک مقام ہے اور انہیں ایک درجہ پذیرائی حاصل ہوئی۔ بعد کے مؤرخین نے انہی واقعات کو اپنی تصانیف میں شامل کیا‘وہب بن منبہ کی ”کتاب الیتجان“سے بحری تک نے جابجا استفادہ کیا۔ ابن خلدون نے (ج ص ۳۱‘۴۱) میں اس کی بعض روایات پر نقد بھی کیا ہے لیکن روایات کے اخذ میں انہوں نے بھی بخل سے کام نہیں لیا اور جہاں ان کے اپنے اُصولوں کے مطابق استفادہ ممکن ہوا انہوں نے استفادہ کیا۔ پھر چونکہ دنیائے عرب قبائل پر مشتمل تھی اور مختلف قبیلوں کا اپنا مزاج تھا اس لیے یہاں قبائلی روایات کا بھی ایک لامتناہی سلسلہ تھا۔ یہ روایات نظم و نثر کی شکل میں موجود تھیں اور بہر حال ان کا معاملہ ایسا تھا کہ ان کو کام میں لایا جاتا اور ان سے مطالب اخذ کیے جاتے‘بعد میں یہی قبائلی روایات قبائلی تاریخ میں تبدیل ہو گئیں اور ان میں بہت حد تک صداقت کی روح نظر آنے لگی اسلام نے اخلاق عالیہ کا جو سبق پڑھایا اس کے نتیجہ میں ان نوشتوں میں صداقت شعاری ابھر کر آگئی گو کہ قبائل کی خصوصیت اپنی جگہ رہیں اور اس میں حرج بھی نہ تھا۔ حضور اکرمﷺ فرمایا تھا:
>  ”کہ جاہلیت میں تم میں سے جو کسی خاص حوالہ سے شہرت و عزت رکھتے تھے ان کا جو ہر اسلام میں بھی جوں کا توں رہے
> گااور اس پر اثر نہ پڑے گا“۔
> 
> انہی قبائلی روایات کی وجہ سے نسب محفوظ رکھنے کا رواج تھا اور اس معاملہ میں بڑے بڑے جلیل المرتبت صحابہ رضی اللہ عنہہ کو امتیازی مقام حاصل تھا۔ اور ”علم الانساب“ نے ایک مستقل فن کی شکل اختیار کر لی۔
> تاریخ کا سفر اسی طرح جاری تھا کہ دوسری صدی ہجری آ پہنچی اس کا ابتدائی دور ایسا تھا کہ مملکت اسلامیہ میں بنوامیہ بلا شرکت غیرے حکمران تھے۔ ان کی معارف پروری اور علمی خدمات کا دور دور تک شہرہ تھا‘ مخصوص سیاسی حالات نے ان کی طرف عجیب و غریب روایات منسوب کر دی ہیں‘تاہم ان کی علمی خدمات ایسی ہیں کہ ان کے متعلق دورا ئیں ممکن نہیں‘ماضی قریب کے معروف رہنما سر آغا خان کا بنوامیہ سے فکری اختلاف معروف و مسلم ہے لیکن انہوں نے بھی اس کا اعتراف کیا اور بنو امیہ کے دور کو شاندار علمی دور قرار دیا۔ شعروسخن کے قدیم ذخیروں میں سے خاص طور پر وہ حصہ جو پچھلے مجموعوں میں سے باقی رہ گیا تھا‘اسے اس دور میں استعمال میں لایا گیا اور علم تاریخ کی شاندار خدمات سرانجام دیں۔[1^]
> اس دور کے معروف مؤرخین ابو عبیدہ (ولادت ۰۱۱ھ وفات۹۰ ۲ھ) نے لگ بھگ دو سور سائل اس فن کے حوالہ سے لکھے۔ ان رسائل میں سے آج اپنی اصل شکل میں ایک بھی موجود نہ ہو‘ یہ اپنی جگہ ہے‘لیکن یہ بھی حقیقت ہے کہ بعد کے مجموعوں میں اس کا مواد بہت ہی وافر مقدار میں نظر آتا ہے۔
> 
> ---
> 
> [1^]مؤرخ مسعودی نے ”مروج الذہب“میں خاندان بنو امیہ کے گوہر شب چراغ سیدنا امیر معاویہ بن ابی سفیان بینی مینا کے تاریخ کے سلسلہ میں اہتمام و احساس پر گفتگو کرتے ہوئے کہا ہے کہ رات کا ایک تہائی حصہ وہ اس سلسلہ میں خرچ کرتے۔ ایک مستقل طبقہ تھا جن کے ذمہ یہ کام تھا اور وہ بڑے کھلے ماحول میں عرب و عجم کے وقائع اور احوال کی کیفیات بڑی تگ دود سے مرتب کرتے اور حضرت الا میر ذاتی طور پران کی سر پرستی کرتے اور مدون شدہ حصہ کا جائزہ لیتے۔ مسعودی کے بقول یہ اہتمام محض اپنے قبیلہ کے نقطہ نظر سے نہ تھا بلکہ وسیع تناظر میں اس کا اہتمام کیا گیا۔
> (منقول از مقدمہ سیرت ابن اسحاق از ڈاکٹر محمد حمید اللہ صاحب ص ی)
> 
> ---
> 
> اسی طرح ہشام بن محمد الکلمی (م۲۰۴ھ/ ۸۱۹ء) نے اس سلسلہ کو آگے بڑھایا اور اس فن کی ابو عبیدہ سے زیادہ بہتر خدمت کی ”ملوک حیرہ“ کے گرجوں اور دو سیر عمارات کے پتھروں کو عربی میں ترجمہ کرا کے اس نے استعمال کیا۔
> 
> اُدھر اسی دور میں آنحضرت ﷺ کی سیرت پر تحریری کام کی ابتداء ہو گئی جس کا اصل منبع و ماخذ احادیث نبویہ تھیں۔ وسیع تناظر میں یہ ”علم التاریخ“کا ایک حصہ تھا اور اس دور میں اس کے لیے ”مغازی“کی اصطلاح استعمال ہوتی تھی۔ اس نسبت سے جو نام بہت شہرت پذیر ہے وہ حضرت عودۃ بن الزبیررضی اللہ عنھا(م۳ ۹) کا ہے جو ام المومنین سید نا عا ئشہ صدیقہرضی اللہ عنھا کے حقیقی بھانجے تھے اور انہیں پہلا سیرت نگار ہونے کا شرف حاصل ہے۔ ان کی روایات سیرت کو حال ہی میں ایک ہندی عالم دکتور محمد مصطفیٰ الاعظمی استاد جا معد ریاض السعودیہ نے مرتب کر کے شائع کیا ہے۔
>  سیرت و مغازیئ رسول کے ضمن میں محمد بن مسلم بن شہاب الزہری (حضرت عمر بن عبد العزیزؒکے حکم سے احادیث کی جمع و تدوین کرنے والے بزرگ) کا نام بھی بڑا معروف ہے اور پھر آئندہ چل کر”سیرت محمد ابن اسحٰق“جیسی کتاب‘الزہری کی روایات ہی کی بنیاد پر مرتب کی گئی، جس کا کتب سیرت میں ایک خاص مقام ہے۔ اس دور میں تاریخ کا کام بہت پھیل گیا اور اس فن نے بڑی ترقی کر لی چنانچہ ابن اسحٰق ہی کی کتاب الخلفاء واقدی (م۷ ۰ ۲ھ / ۳ ۲ ۸ء) کی مغازی کے علاوہ دوسری کتب اسی دور کی یادگار ہیں واقدی کی اس فن میں جو حیثیت ہے اس کا اندازہ اس سے ممکن ہے کہ تاریخ کی اُمہات الکتب میں سے ایک یعنی ”طبقات ابن سعد“ (ابن سعد‘ واقدی کے کا تب بھی تھے) کا بنیادی مواد واقدی ہی کا ہے سیرت رسول کے ساتھ سیرت صحابہ بالخصوص خلافت اور اس کے تعلقات کے ضمن میں بھی اس دور میں خلافتی احکامات اور مخطوطات کی بنیاد پر لکھنے کا رواج ہوا۔ یہ جہاں مسلمانوں کی حکومتی تاریخ تھی وہاں ان کا اجتماعی کردار بھی اس سے سامنے آیا اور بعض اہم شخصیات کی سیرت شخصی سے بھی ایک دنیا متعارف ہوئی اس سلسلے میں سید نا علی رضی اللہ عنہ اور سیدنا معاویہ رضی اللہ عنہ کے دور کے اختلافات کے حوالہ سے بھی تاریخی مواد میسر آیا جیسے ابو مخنف (م ۷ ۵ ۱ھ) کی روایت‘جسے ہشام الکلبی نے جمع کیا، اہل کوفہ کے حق میں اور اہل شام کے خلاف ہے جب کہ کلبی کی روایات جو عوافتہ بن الحکم (م ۷ ۴ ۱ھ) نے پیش کی‘ اوہ اس کے برعکس ہے۔ 
> تیسری صدی ہجری شروع ہوئی تو ایک طرف کا غذا ایجاد ہو گیا دوسری طرف تہذیب و تمدن کا معیار بہت بڑھ گیا (کاغذ کا پہلا کارخانہ بغداد میں ۸ ۷ ۱ھ میں قائم ہوا) اس صورتِ حال نے ادب و تاریخ کے ہر شعبہ پر گہرے اثرات مرتب کیے‘ وہ قدیم ترین مخطوطات جو آج ہمارا سرمایہ ہیں وہ اسی زمانہ کی یاد گار ہیں۔ تا ہم اس دور میں شخصی روایات (منہ زبانی اور سینہ بسینہ روایات) کا سلسلہ ختم نہیں ہوا بلکہ اس صدی کے آخر تک بڑی شد و مد کے ساتھ جاری رہا۔
>  علی بن محمد المدائنی بصری (م ۵ ۲۲ھ) سے منسوب ۰ ۳ ۲‘ رسائل سے کچھ تو ابو عبیدہ کے اصلاح شدہ ہیں کچھ اس کے کتابت کردہ اور کچھ اس کی زبانی روایات پر مشتمل ہیں جو اس کے شاگردوں نے مرتب کیے۔ ان رسائل سے اہم ترین چیز اس کی تاریخ خلافت ہے یا محض دوسری کتب جنھیں دبستان مدینہ کے اصول تنقید کے مطابق اس نے مہذب و مرتب کیا۔
> انسائیکلو پیڈیا آف اسلام (جامعہ پنجاب) کے مقالہ نگار کے بقول:
> ”بعض علماء نے اخباری حضرات کی مخالفت ضرور کی لیکن امت میں تاریخ کا شعور پیدا ہو گیا اس شعور کے پس منظر میں قرآنی تاریخی دلائل، وسیع سلسلہ فتوحات کے سبب پیدا ہونے والا فخر اور عرب قبائل کی رقابت نے بڑا مؤثر کردار ادا کیا“۔ (ج ۶ ص ۳ ۵)
>  تاریخ کے مطالعہ کا ایک اہم سبب یہ بھی ہے کہ اہل سنت کے بقول الٰہی نظام کا دوام و استمرار امتِ الٰہی سے وابستہ ہے‘ اس لیے امت کی تاریخ گو یا ایک لازمی دینی چیز بن جاتی ہے جس سے اہل اسلام کو مفر نہیں اس لیے اس شعور و ادراک کے بعد تاریخ نویسی‘ اسلامی تہذیب و تمدن کا جزو لا ینفک بن کر رہ گئی۔ جب یہ صورت ِحال پیدا ہو گئی تو پھر ہر اس جگہ تاریخ کا چرچا ہوا جہاں اسلام کے قدم پہنچے‘ مہذب مفتوحہ ممالک کا صالح مواد لے کر اسے روح اسلام سے مشرف کیا گیا تو افریقہ جیسے بنجر علمی علاقے بھی اس سے محروم نہ ر ہے۔
> 
> تیسری صدی کے وسط سے وسیع معنی میں تاریخی تالیفات کا سلسلہ شروع ہوا جس میں مفرور سائل اور مختلف النوع روایات کی چھان پھٹک کر کے ایک مربوط تاریخ مرتب کرنے کی سعی کی گئی۔
> اس سلسلہ میں اوّلیت کا شرف احمد بن یحییٰ البلاذری کو حاصل ہے (م۹ ۷ ۲ھ/ ۲ ۹ ۸ء) البلاذری المدائنی اور ابن سعد دونوں کا شاگرد ہے‘ اس کی کتابوں میں جہاں اس کے اساتذہ کے اثرات نمایاں ہیں وہاں اس کے اپنے دور کے تنقیدی مذاق کی بھی نشاندہی ہوتی ہے۔
>  ان کتابوں میں مقدمہ کے طور پر ابتدائے آفرینش سے آخر تک دنیا کے بڑے چھوٹے واقعات خلاصہ کے طور پر پیش کیے گئے ہیں یہ تصور ابن اسحٰق کے یہاں ابتدائی درجہ میں موجود تھا لیکن اس کے بعد اس میں توسیع ہوگئی اور اب پورے اہتمام سے اس فن کو لکھا گیا۔
>  اہل اسلام کو اپنے ابتدائی ادوار میں اسرائیلی روایات اور ایرانی روایات سے بھی سابقہ پڑا‘ اس قسم کی روایات نے خالص دینی ادب مثلاً تفسیر وغیرہ کے پردے میں بھی اپنا رنگ جمانا چاہا لیکن مسلمان اہل علم کا ذوق نقد و جرح ایسا نہ تھا کہ یہ بات ان کے اعصاب پر سوار ہو کر ان کے سرمایہ علمی کو اس طرح خلط ملط کر دیتی کہ صحیح و غلط کی تمیز ختم ہو جاتی۔
>  اس رویہ سے ایک نیا فکری عنصر تاریخ پر حملہ آور ضرور ہوا لیکن جیسا کہ عرض کیا گیا کہ مسلمان اس مرحلہ سے بڑی خوش اسلوبی سے گزر گئے گو کہ بعض مواقع پر اختلاط نے کچھ اثر دکھلایا لیکن بنیادی طور پر مسلمان اس معاملہ میں بڑے حساس تھے اور غلط و باطل روایات آسانی سے ان کے حلق سے نیچے نہ اترتی تھیں‘ اگر کبھی ایسا ہو بھی گیا اور کسی مولف کے قلم نے لغزش و خطا کا مظاہرہ کیا بھی تو اس کے ہم عصر یا قریب العہد لوگوں نے اس کی اصلاح کا سامان فراہم کر دیا۔
> محمد بن جریر الطبری (م۳ ۲ ۹ء/۰ ۱ ۳ھ) کی کتاب تاریخ کا ایرانی عصر والا حصہ نکال کر نہایت ہی قابل قدر ہے اور وہ مختلف النوع تلبیات سے پاک ہے۔ اس کا اصل سبب یہ تھا کہ الطبری سب سے پہلے محدث تھے انہوں نے اپنی تفسیری کاوش کی طرح تاریخ میں بھی اس کا اہتمام کیا کہ مسلمان قوم کی اعلیٰ روایات کی پاسبانی و پاسداری ہو سکے۔
> تیسری اور چھٹی صدی کا درمیانی دور تاریخی کتب کی بے حد کثرت کا دور تھا‘ اس دور کی خصوصیات مختصر اًیہ ہیں: 
> (۱) سب سے پہلی بات تو یہ ہے کہ اس دور میں مقامی روایات جمع کرنے کا عام رواج ہو گیا تا کہ آئندہ کام کرنے والوں کےسامنے ایک وسیع دفتری مواد موجود ہو۔
>  (۲) مفصل اسناد جو محدثانہ طرز وطریق تھا اس کے بجائے اب مجمل اسناد پر اکتفا کیا گیا اور مسلسل واقعات کی تصویر کشی کی گئی جیسے روز نامچہ یا سالنامہ ہوتا ہے۔
> (۳) اس دور میں جعل سازیوں کا طوفان بھی اٹھا جس سے معین سیاسی اغراض یاد نیوی مقاصد کو پورا کر نا مطلوب تھا۔ لیکن انداز ایسا ہے کہ اصل و نقل اور صحیح وغلط میں امتیاز آسانی سے ممکن ہے۔
> (۴) اس دور میں سیاسی تاریخ نویسی سے ارباب حدیث نے ہاتھ پھینچ لیا اور اب اس نے شاہی خاندانوں کے سالناموں کی شکل اختیار کر لی اس لیے محدثین نے صرف نظر کر لیا اور اب عمال حکومت یہ کام کرنے لگے۔ اس کا نتیجہ یہ ہوا کہ تاریخ نگاری کا قدیم تصور زیادہ دیانت داری کے ساتھ پورا ہونے لگا۔
> (۵) اس زمانہ میں خود نوشت سوانح کا بھی رواج ہوا گو کہ اب قدیم سرمائے سے بہت کم مواد میسر ہے۔
> (۶) اس سارے دور اور مابعد کے ادوار میں طریق استناد کی پابندی (گو مجملاً سہی) تاریخوں کا اہتمام اور صاحب ترجمہ کے مختصر حالات کا اہتمام ہوتا رہا۔
> (۷) سیرت اور تاریخ کی آمیزش سے”سیرت پر مبنی تاریخیں“ اس زمانہ میں سامنے آئیں۔ مثلاً وزراء قضاۃ شاہی خاندان وغیرہ کے مفصل الگ الگ تذکرے۔ 
> (۸) مسلم دنیا کے بدلتے ہوئے سیاسی حالات، بدنظمی اور حالات کے دباؤ نے اس دور میں فارسی میں تاریخ نویسی کا دروازہ کھول دیا۔ ویسے چوتھی صدی ہجری کی ابتدا ہی سے ایرانی قبائل نے اپنے قومی تعصب کی بنا پر فارسی کے احیاء کی کوشش شروع کر دی لیکن سیاسی بد نظمی نے اس کے لیے اور ہر راستہ ہموار کر دیا۔ تاہم یہ یا اور کھنے کی بات ہے کہ فارسی تاریخ نویسی میں عربی اثرات غالب تھے۔
> چھٹی صدی کے بعد عربی اور فارسی لٹریچر میں بعد نمایاں ہونے لگا۔ اس دور کے تاریخی ادب کی نمایاں باتیں یہ ہیں: 
> (۱) گو کہ اس سے قبل بھی بعض کتابوں میں ابتدائے آفرینش سے تاریخ نویسی کی کوشش کی گئی لیکن اب ایک باقاعدہ نظریہ کے طور پر یہ تصور سامنے آیا اور اس کا ملت مسلمہ کی تاریخ کی طرح اہتمام ہونے لگا۔ ابن کثیر اسی دور کا انسان ہے اس لیے وہ ابتدائے آفرینش سے گفتگو شروع کرتا ہے اور بڑے بسط و شرح سے اس کا قلم رواں دواں ہوتا ہے۔ 
> (۲) مرکز خلافت کی کمزوری کے سبب علاقائی اور خاندانی تراجم کا اس دور میں بہت دور دورہ ہوا۔ مرکز خلافت ہی کی کمزوری کے سبب اب تاریخ کا مرکز شام کو منتقل ہو چکا تھا جہاں زنگی اور ایوبی خاندان بر سر پیکار تھے‘ انہوں نے ہر نوع کی عظیم خدمات کے ساتھ ساتھ تاریخ کی سر پرستی کا عظیم فرض سرانجام دیا۔
> (۳) اس دور میں عربی تاریخ نویسی کے اصل جو ہر وقائع نگاری کی نسبت سیرت نگاری میں زیادہ کھلتے ہیں۔ 
> اس سے اگلا پیریڈ دسویں صدی ہجری کے بعد کا ہے جس میں ایک خاص مرحلہ پر مسلمان قوم قریب قریب ایسے حالات کا شکار ہو گئی کہ اس کی عزت و عظمت خاک میں مل گئی تاہم یہ واقعہ ہے کہ اس پر آشوب دور میں بھی اس قوم نے مختلف علوم وفنون کے حوالہ سے جن رجال کار کو جنم دیا وہ اپنی مثال آپ ہیں اور ایسا معلوم ہوتا ہے کہ سیاسی زوال کے دور میں علمی ترقی کا قدرت نے ایسا اہتمام کیا کہ کہیں یہ قوم با الکل ہی مفلوج ہو کر نہ رہ جائے۔
> اس دور میں البتہ ایک المیہ ضرور ہوا کہ استبدادی قوتوں نے مسلمانوں کو اس کے سرمایہ علمی سے محروم کرنے اور اس کے تاریخی وقائع کو اپنے اغراض کے مطابق مرتب کرنے کی طرح ڈالی‘ اس کا نقصان یہ ہوا کہ”علم کے موتیوں“ کی دولت سے یورپ نے اپنی چودھراہٹ کا سکہ جمالیا اور مسلمان جیسی وسیع المشرب قوم میں نفرت و حقارت کے جذبات بھڑک اٹھے اور پڑوسی اقوام سے جا بجا اس کی لڑائیاں اٹھ کھڑی ہوئیں، جس کے برے اثرات اب بھی محسوس ہوتے ہیں۔ تا ہم قدرت نے اپنے خصوصی فیضان سے اس دور میں بھی ایسا اہتمام کیا کہ مسلمانوں کے اندر بعض با ہمت افراد نے آگے بڑھ کر اپنے سرمایہ علمی کی حفاظت کیاور اُدھر۔ ع
> پاسباں مل گئے کعبہ کو صنم خانے سے
> کے مصداق استبدادی قوتوں میں ایسے منصف مزاج حضرات اٹھ کھڑے ہوئے جنہوں نے حتی الوسیع سچائی اور دیانت داری سے علمی خدمات کی طرح ڈالی۔
> اس آخری دور پر تفصیل سے لکھناممکن ہے لیکن چونکہ یہ چیز ہمارے مقصد سے خارج ہے اس لیے”تاریخ“ پر اس سرسری گفتگو کے بعد اب ہم دوسرے نکتہ کی طرف آتے ہیں۔ یعنی
> 
> ****<u>الحافظ ابن کثیر... سوانح:</u>** **
> 
> یہ بات شک و شبہ سے بالا ہے کہ حافظ ابن کثیر مختلف الحیثیات شخصیت کے مالک تھے۔ قدرت نے اپنی عنایت خاص سے انہیں مختلف علوم وفنون میں بڑی مہارت بخشی تھی وہ جلیل القدر مفسر‘ عظیم المرتبت محدث‘اعلی پایہ کے مؤرخ اور صاحب کمال شاعر تھے۔ اس کے علاوہ فقہ وفتاویٰ‘درس و تدریس اور وعظ ونصیحت میں بھی ان کی حیثیت مسلم تھی۔ ان کا تصنیفی اور تالیفی پایہ بہت بلند ہے۔ اور خاص طور پر تفسیر و تاریخ میں ان کی کتابیں کلیدی درجہ کے مصادر میں شمار ہوتی ہیں۔
> مشہور صاحب قلم ”الداوری“طبقات المفسرین“میں لکھتے ہیں:
>  ** ”کان(ابن کثیر) قدوۃ العلماء و الحفاظ و عمدۃ اہل المعافی والالفاظ“. (ص: ۷ ۲ ۳)**
>  دکتور محمد حسین الذہبی‘ ان کی تفسیر پر گفتگو کرتے ہوئے کہتے ہیں:
>  ”روایات احادیث کے حوالہ سے ان کی تفسیر‘ ابن جریر کی قلمی کاوش کے بعد مشہور ترین علمی کارنامہ ہے مصنف علامہ نے اس میں طبقہ اسلاف کے مفسرین کو اپنی نگاہوں کے سامنے رکھا ہے۔ انہوں نے کلام اللہ تعالی کی تفسیر میں احادیث نبویہ اور اصحاب رسول ﷺکے آثار پر اعتماد کیا ہے.....“۔ (التفسیر والمفسرون ج ۱ ص: ۴۴ ۲)
>  بہر حال جہاں تک موصوف کی تفسیر کا تعلق ہے اس کی ہمارے دینی لڑیچر میں بڑی اہمیت ہے لیکن اس پر گفتگو ہمارا موضوع نہیں‘موضوع ان کی تاریخ ہے تا ہم اس پر لکھنے سے قبل ان کے حالات کا خاکہ ضروری ہے۔
> آپ کا نام اسمٰعیل ہے ابوالفد اء کنیت ہے عمادالدین لقب ہے اور عرفی نام ابن کثیر.....سلسلہ نسب یہ ہے:
> ”اسمٰعیل بن عمر بن کثیر بصری ثم دمشقی....“۔ **موصوف کے متعلق اکثر حضرات کی رائے یہ ہے کہ ان کی ولادت ۰۰ ۷ ھ یا ۱ ۰ ۷ ھ میں ہوئی۔** (البیان فی علوم القرآن اللصابونی ص۸۸ ۱ مطبوعہ بیروت) 
> شام کے شہر بصریٰ کے نواحی گاؤں ”مجدل“میں اپنے نتھیال میں آپ کی پیدائش ہوئی۔ وہیں آپ کے والد منصب خطابت پر فائز تھے۔ ۳‘۴ سال کی عمر میں حضرت والد محترم کی وفات پر ان کے برادر اکبر جن کا اسم گرامی الشیخ عبد الوہاب تھا‘انہیں دمشق لائے۔ ان کے اساتذہ کے ضمن میں بعض خاص نام یہ ہیں۔
>  برادر اکبر الشیخ عبد الوہاب‘ کے علاوہ شیخ برہان الدین (م۹ ۲ ۷ ھ) اور شیخ کمال الدین سے فقہ کی تکمیل کی۔ اس دور کے معمول کے مطابق علم فقہ کی کتاب ”التنبیہ فی فروع الشافعیہ“ (تصنیف شیخ ابو اسحاق شیرازی ۶ ۷ ۴ ھ) کا متن زبانی یاد کیا۔
>  (التفسیر والمفسرون ج اص ۲۲ ۴)
> اصول فقہ میں ابن حاجب مالکیؒ (م۶۴۶) کی”مختصر“ کو حفظ کیا اس فن کی تکمیل”مختصر“ کے شارح شمس الدین اصفحانی (م۹ ۴ ۷ھ) سے کی۔ احمد بن حجار اس دور کے نامور محدث تھے‘ ایسے کہ ان کا مستقل اسکول اور گویا مکتب تھا جس سے لا تعداد اساتذہ وابستہ تھے ان سے علم حدیث حاصل کیا۔ ان کے علاوہ:
> ”بہاء الدین قاسم (م۳ ۲ ۷ھ) عفیف الدین اسحٰق (م۵ ۲ ۷ ۸) محمد بن زراد‘ ابن سویدی (م ۱۱ ۷ ھ) ابو اسحق ابراہیم (م۲۲ ۷) حافظ ذہبی، حافظ مزی اور علامہ ابن تیمیہ ؒسے حدیث حاصل کی“۔ (التفسیر والمفسرون ج اص۲۴۲)
>  علامہ ابن کثیر شافعی المسلک ہونے کے باوصف اپنے استاد امام ابن تیمیہؒ سے بے پناہ تعلق رکھتے اور بعض مسائل میں اپنے مسلک کے علی الرغم‘اپنے استاذ سے متعلق اس تعلق کے سبب بعض اوقات انہیں زحمتیں بھی اٹھانا پڑیں۔
> حافظ ابن کثیر کے شاگر د‘مشہور عالم حافظ ابن حجر عسقلانی فرماتے ہیں:
> ”امام ابن تیمیہ سے استفادہ کیا، اس تعلق کی بناء پر مبتلائے مصیبت بھی ہوئے“۔ (الار را لکا منہ ج ا ص۴ ۷ ۳) اس ضمن میں ابن عماد کی شہادت شذرات (ج ۲ ص ۰ ۳ ۲) اور خود البدایہ والنہایہ (ج۴ ۱ ص۷ ۳ ۱) میں موجود ہے۔
>  البدایہ میں ابن کثیر فرماتے ہیں:
> ** و کان بینی و مبینہ مودۃ وصحبۃ من الصغیر و سماع الحدیث والکلب.**
>  میرے اور امام ابن تیمیہؒ کے درمیان بہت ہی مخلصانہ اور محبت بھرے تعلقات تھے‘ بچپن ہی کی عمر سے ان سے نیاز مندی تھی ان سے مجھے علم حاصل کرنے اور احادیث سننے کا موقعہ ملا“۔ (البدایہ و النہایہ ج۴ ۱ ص۷ ۳ ۱مطبوعہ قد ہوسی لاہور) 
> جیسا کہ پہلے گزرا کہ حافظ ابن کثیرؒ کے والد خطابت کے منصب پر فائز تھے۔ وہ ایک عظیم خطیب تھے۔ شروع میں وہ مدرس بھی رہے خود حافظ ابن کثیر ؒنے واضح کیا کہ والد بزرگوار خطابت اور شعر و شاعری میں بڑے مقام کے حامل تھے۔ ان کی تقریر بڑی مؤثر ہوتی لوگ ان کیبڑی قدر کرتے حتیٰ کہ امام ندوی اور امام تقی الدین جیسے سر بر آورد ہ روزگار حضرات ان کو بڑی وقعت کی نگاہ سے دیکھتے۔ (البدایہ ج ۴ ۱ ص ۱ ۳) 
> موصوف کی دو بیویوں میں سے دوسری سے آخری اولا د حافظ ابن کثیر تھے جو کم سنی میں ہی والد کے سایہ عاطفت سے محروم ہو گئے اور پھر برادر بزرگ الشیخ عبد الوہاب انہیں دمشق لے گئے۔ علامہ ابن کثیر کے سب سے بڑے اور سب سے چھوٹے دونوں ہی بیٹوں کے نام اسمٰعیل تھے، چونکہ سب سے بڑے صاحبزادے اسمٰعیل چھت سے گر کر مر گئے تھے جس کا والد کو بڑا صدمہ تھا اس لیے ان کی یاد میں دوسرے فرزند کا نام اسمٰعیل رکھا۔
>  حافظ ابن کثیر نے اپنے برادر بزرگ الشیخ عبدالوہاب (م۰ ۵ ۷) کا بڑے احترام سے ذکر کیا ہے اور کہا ہے کہ ان کے حسن تربیت کی بدولت مجھ میں علمی ذوق پیدا ہوا اور حصول علم کے راستے کی رکاوٹیں دور ہو گئیں۔ (البدایہ ج ۴ ۱ص ۰ ۳-۱ ۳)
> 
> موصوف کی اولاد نرینہ میں صرف ایک نام ملتا ہے یعنی ابو البقاء بدرالدین محمد (م۳ ۰ ۸) اور اتفاق یہ ہے کہ شاگردوں میں سے بھی صرف دو کے نام محفوظ ہیں ایک ابن حجی کا دوسرا مشہور مصنف و محقق حافظ ابن جو عسقلانی کا۔
>  (دیکھیں شذرات الذہب ج ۶ ص ۲۳۲ و جلاء العینین ص ۲۲) 
> تا ہم صاحب جلاء العینین نے”و تلامذ تہ کثیر“کا لفظ ضرور لکھا اور عقلاً بھی یہ بات درست ہے کہ اتنے بڑے آدمی کے شاگرد بہر حال بہت ہوں گے حافظ ابن حجر جیسے محقق نے ان کے حافظہ اور ان کے استحضار علمی کا ذکر کرتے ہوئے لکھا: 
> ** و کان کثیر الاستحضار قلیل النسیان.** (شذرات ج ۲ ص۱ ۳ ۲‘الارر الکا منہ ج اص۴ ۷ ۳ و جلاء العینین ص۲۲) یعنی ان کا علم بہت ہی مستحضر تھا اور بھول چوک برائے نام۔
> اسی طرح صاحب شذرات اور صاحب جلاء العینین کی مشترکہ شہادت ہے:
>  ”اکثر لوگوں نے ان کے بہترین حافظے متون کی یادداشت اور کثرت استحضار کا ذکر کیا ہے ان میں امام ذہبی‘حسینی اورعراقی جیسے حضرات شامل ہیں“۔
>  موصوف کا ذوق شعری بھی بہت بلند تھا تذکرہ نگاروں نے بعض اشعار نقل کیے ہیں جو ان کی طرف منسوب ہیں تاہم یہ طے ہے کہ انہوں نے اس میں تو غل نہیں کیا اور اسلامی روح یہی ہے۔ زندگی کی بے ثباتی پر دو شعر ملاحظہ فرمائیں.
> 
> | تمر بنا الایاّم قتوی وانما   | نساق الی الأجال و العین تنظر |
> | ---------------------------- | ---------------------------- |
> | فلا عائد ذاک الشباب الذی مفی | و لا زائل ہذا المشیب المکدر  |
> 
> ترجمہ: ”ایام زندگی پے در پے ہماری آنکھوں کے سامنے گزر رہے ہیں اور ہم ہیں کہ موت کی طرف ہانکے جا رہے ہیں۔ دورہ ماضی کا شباب لوٹ آئے؟ یہ ناممکن اور یہ بڑھاپا جو تکلیف وہ ہے ٹل جائے یہ بھی ممکن نہیں“۔ (شذرات الذہب ج ۲ ص۱ ۳ ۲)
> 
> موصوف علماء کی عام روش کے برعکس نہایت درجہ شگفتہ مزاج تھے اور ان کی تحریرات میں دلکشی، شگفتگی اور روانی کا عنصربطریق اُتم موجود ہے جرجی زیدان نے موصوف کی تدریسی زندگی پر گفتگو کرتے ہوئے لکھا ہے: 
> ”وہ مدتوں تدریس کے فرائض انجام دیتے رہے ۸ ۴ ۷ ھ میں دمشق کی مسجد امام صالح میں استاذ حدیث مقرر ہوئے جبکہ علامہ ذہبی کے انتقال کے بعد مدرسہ تنکیز یہ میں بھی مدرس رہے“۔ (تاریخ آداب اللغۃ العربیۃ ج ۳ ص۳ ۹)
>  چونکہ وہ دور مناظراتی دور تھا جیسا کہ ان کے استاد شیخ ابن تیمیہ کی زندگی سے واضح ہے اس لیے ابن کثیر کو بھی اس وادی سے گزرنا پڑا لیکن اسی طرح کہ ”**جادلہم بالتی ہی احسن**“کے مطابق دلیل اور متانت سے بات فرماتے۔
>  اسی طرح فن افتا میں ان کی خدمات کا ایک زمانہ معترف ہے علامہ ذہبیؒ کے حوالہ سے حافظ ابن حجر ؒنے ”الامام المفتی“لکھا ہے۔ امام شوکانی اور ابن حبیب نے بھی اس خصوصیت کا ذکر کیا ہے۔ (جلا، العینین ص ۲۲)
> مناظرہ و افتاء اور علم و تدریس کی اس وسیع دنیا کے ساتھ ان کی شب بیداری‘ ذکر و فکر اور عبادت گزاری کا بھی معاصرین نے اور بعد کے حضرات نے کھلے دل سے ذکر کیا اور لکھا کہ وہ اس معاملہ میں بھی اپنی مثال آپ تھے۔ رہ گیا ان کا فقہی مسلک تو اس میں شک نہیں کہ وہ حضرت الامام الشافعی قدس سرہٗ کے مقلد تھے تاہم ایک صاحب نظر عالم کی لوح بعض مسائل میں اپنے امام سے اختلاف بھی فرماتے اور بعض معاملات وسائل میں اپنے استاذ حضرت الامام ابن تیمیہ جنبلی سے متفق تھے۔
> 
> **<u>خصوصی میدان:</u>**
> 
> یہ طے شدہ ہے کہ وہ مختلف علوم وفنون میں ید طولیٰ رکھتے تھے لیکن اہل تذکرہ نے تفسیر، حدیث، فقہ اور تاریخ ان کے خاص میدان قرار دیئے ہیں۔ تفسیر اور تاریخ کے سلسلہ میں تو ان کی ضخیم کتابیں ان کے تخصص کا سب سے بڑا ثبوت ہیں تا ہم چند شہادتیں ملاحظہ فرمائیں۔ ایک عمومی رائے یہ ہے:
> ** وانتہت الیہ رثاسۃ العلم فی التاریخ والحدیث و التفسیر** (شذرات الذہب ج ۶ ص۱ ۳ ۲جلاء العینین ص ۲۲)
> 
> ”تاریخ حدیث اور تفسیر کی ریاست علمی کی انتہا ان پر ہوتی ہے“۔
> علامہ ذہبی کا قول ہے:
> 
> **المحدث البارع الفقیہ** (الدرر الکا منہج اص۲ ۷ ۳)
> ”البدر الطالع“ کے فاضل مصنف نے فقہ تفسیر‘ نحو اور جرح و تعدیل میں ان کی مسلمہ حیثیت کا بڑے اہتمام سے ذکر کیا ہے۔
>  (البدر الطالع ج اص۳ ۵ ۱)
> ابن عماد فر ماتے ہیں:
> ”جرح و تعدیل اور احادیث کی صحت و عدم کے پہچان میں انہیں ید طوبٰی حاصل تھا۔ حتی کہ ان کے معاصرین اور اساتذہ
> تک اس کا اعتراف کرتے ہیں“۔ (شذرات الذہب ج ۶ ص۰ ۳ ۲)
> خاص علوم وفنون کے حوالہ سے علماء نے ان کی عظمت کا جو اعتراف کیا اس کی ایک جھنگ تو اوپر کی سطور میں سامنے آ چکی ہیں، عمومی اعتبارت دیکھیں کہ اہل علم اس '' الامام العلام'' کو کس طرح یاد کرتے ہیں؟
> عراقی (م ۶ ۰ ۸ ھ) سے سوال ہوا کہ مغلطائی‘ ابن کثیر ابن رافع اور حسینی جو چاروں معاصر ہیں ان میں بڑا کون ہے؟ تو
> انہوں نے جواب دیا.
> ”معلومات کی وسعت اور نسب میں مغلطائی‘ مختلف متون اور تاریخ کے حافظ ابن کثیر حدیث میں سب سے زیادہ اشتغال رکھنے والے ابن رافع اور تخریج میں حسینی سب سے بڑھ کر ہیں“۔
> الذہبی فرماتے ہیں:
> ** الامام‘ المفتی‘ المحدث‘ البارع‘ فقیہ‘ مقنن‘ محدث‘متقن و مفسر.** (المفیر والمفسرون ج اص ۲۴۲)
> 
> یہ عظیم المرتبت شخص زندگی کے آخری ایام ظاہری بصارت سے محروم ہو گئے ۶ ۲ شعبان ۴ ۷۷ھ کو وفات پائی اور اپنے عظیم المرتبت و متفق استاذ امام ابن تیمیہ ؒ کے پہلو میں مقبرہ صوفیہ میں تدفین کی جگہ نصیب ہوئی۔
> 
> **<u>امام کی تصانیف:</u>**
> 
> درس و تدریس‘افتاء و مناظرہ کی شدید مصروفیات کے باوصف آپ نے تصنیف و تالیف کے میدان میں عظیم خدمت سرانجام دی ہے مختصر آپ کی کتابوں کا تعارف پیش خدمت ہے:
> (۱) تفسیر القرآن: اس فقید المثال خدمت دینی کا تذکرہ مختصر ا پہلے بھی ہو چکا ہے۔ محدث کوثری فرماتے ہیں:
> ”یہ تفسیر بالروایت میں سب سے زیادہ مفید ہے“۔
> قاضی شوکانی فرماتے ہیں: 
> ”مصنف (ابن کثیر) نے اس میں بہت سا مواد جمع کر دیا ہے۔ مختلف مذاہب کا نقطہ نظر بیان کر دیا ہے۔ احادیث وآثار کا ذخیرہ بڑی تفصیل سے پیش کر کے ہر مسئلہ پر نفیس بحث کی ہے“۔
> اور امام سیوطی یہاں تک فرماتے ہیں:
>  ”اس طرز پر اس سے اچھی تفسیر نہیں لکھی گئی۔ (الرسالتہ المستطرفتہ ص ۶ ۴ ۱)
> اس سلسلہ میں دکتور ذہبی کی فاضلانہ کتاب”التفسیر والمفسرون“ اور دور حاضر کے ایک نہایت ہی مخلص خادم قرآن مولانا قاضی محمد زاہد الحسینی کی کتاب میں تفصیلی بحث دیکھی جاسکتی ہے۔
> (۲) البدایہ والنہایہ اس پر آخر میں گفتگو ہوگی۔
> (۳) نہایتہ البدایہ: آپ کی عظیم تاریخی کتاب البدایہ والنہایہ (۶ ۱ جلد) کا یہ تکملہ ہے جو ۲ جلدوں میں ہے، مصنف علامہ نے اس میں آثار قیامت اور قیام قیامت کے بعد کے حالات پر تفصیلی اور مسبوط بحث کی ہے۔ گویا البدایہ کی ۶ ۱ جلدوں میں ابتدائے آفرینش سےپنے دور تک کے حالات ذکر کر کے ان دو جلدوں کو اس دور کے لیے مختص کیا جب نظام عالم تہہ وبالا ہو گا۔
> (۴) جامع المسانید: اس کتاب کا پورا نام ”جامع المسانید و السنن لاقوم السنن“ ہے اس میں صحاح ستہ‘ مسند احمد‘ مسند بزار‘ مند ابو یعلی اور معجم کبیر طبرانی کی احادیث کو جمع کیا گیا ہے۔ اس طرح یہ فن حدیث کی عظیم خدمت ہے۔
>  (البدر الطالع ج ا ص۳ ۵ ۱)
> 
> **حاجی خلیفہ لکھتے ہیں:**
> 
> ”گزشتہ ہزاروں سال کے وقائع میں کتاب وسنت کی تصریح پر اعتماد کیا ہے صحیح، ضعیف اور اسرائیلی روایات کو الگ الگ کیا ہے“۔ (کشف الظنون ج ۱ ص۵ ۸ ۳)
>  ”بدر الطالع“ میں اس کا نام ”مسند کبیر“ کتاب الہدیٰ والسنن فی احادیث المسانید والسنن بھی لکھا ہے۔ 
> حاجی خلیفہ ہی تصریح کرتے ہیں:
> یہ کتاب اصول اسلام کے متعلق روایات کا ذخیرہ ہے۔
>  ”اس کتاب کا قلمی نسخہ کتب خانہ خدیو مصر میں موجود ہے“۔ (فہرست کتب خانہ ہذاج اص ۳۲۳)
> (۵) **التکمیل فی معرفۃ الثقات والضعیفا والمجاہیل: حاجی خلیفہ نے اس کا نام التکملۃ فی اسماء الثقات والضعفاء**“ لکھا ہے۔ (حاجی خلیفہ ج ا ص۲ ۸ ۳)
> خیر الدین الزرکلی نے الا علامہ میں ”**التکمیل الخ**“ نام لکھا ہے۔ اس کی پانچ جلدیں ہیں اور اس کا موضوع اس کے نام سے ظاہر ہے یعنی رجال کے حالات..... موصوف کے استاد اور خسر امام مزی اور امام ذہبی نے '' تہذیب الکمال'' اور ''میزان الاعتدال'' کے نام سے جو کتابیں لکھی ہیں، ابن کثیر کی یہ کتاب ان دونوں کی خصوصیات کی جامع ہے۔ 
> (۶) (۷) طبقات الشافعیہ اور مناقب شافعی۔ اوّل الذکر کا نسخہ قلمی مکہ معظمہ کی مجلس شوری کے رکن محمد بن عبدالرزاق حمزہ کے پاس ہے فقہاء شافعیہ کا بڑے محبت بھرے انداز میں ذکر ہے جب کہ دوسری کتاب ان کے مسلکی امام‘ امام شافعی کا ترجمہ وتذکرہ ہے حاجی خلیفہ نے اس کا نام”الواضع النفیس فی مناقب الامام ابن ادریس“ لکھا ہے۔ (کشف الظنون ۱: ۶ ۸ ۳)
> (۸) علامہ ابن الصلاح (م۳ ۴ ۶ھ) کی اصول حدیث کی معروف کتاب”مقدمہ ابن الصلاح“ کا اختصار ہی نہیں بلکہ اس میں جابجا اضافے ہیں ' حافظ ابن حجر نے اس کے مفید ہونے کا ذکر کیا۔ یہ کتاب بیروت سے چھپ چکی ہے۔
> (۹)**** تخریج مختصر ادلہ التبنیہ: **ا**مام ابو اسحق شیرازی شافعی (م ۶ ۷ ۴ھ) کی فقہ میں معروف کتاب ''التنبیہ'' کے دلائل کی تخریج کی ہے۔ ابن کثیر نے اس کا متن اور اس کی ترتیب کا کام ۸ ۱ برس کی عمر میں کر لیا تھا۔
> (۰ ۱) تخریج مختصر ابن صاحب: ابن حاجب مالکیؒ (م۶۴۶ ھ) کی اصول فقہ کی معروف کتاب”مختصر ابن حاجب“ کو بھی حافظ ابن کثیر نے حفظ کیا اور اس کی احادیث کی تخریج کی۔ خود البدایہ میں آپ نے اس کا ذکر کیا۔ (ج ۳ ۱ص۳ ۷ ۱) 
> (۱۱) الاجتہاد فی طلب الجہاد: عیسائیوں نے قلعہ ایاس کا جب محاصرہ کیا تو وہاں کے امیر کی فرمائش پر جہاد کی ترغیب کے لیے یہ رسالہ لکھا جرجی زیدان نے اس کا ذکر کیا ہے اس کا قلمی نسخہ بھی مصر کے کتب خانہ خدیو میں ہے اب یہ مصر سے چھپ چکا ہے۔
> (۲ ۱) کتاب الاحکام: شرعی مسائل پر وہ بسط سے لکھنا چاہتے تھے افسوس کہ یہ مکمل نہ ہو سکی، موصوف نے اپنی تفسیر میں اس کے جا بجا حوالے دیتے ہیں۔ (شذرات الذہب ج ۶ ص۱ ۳ ۲)
> ّ(۳ ۱) شرح البخاری: یہ بھی مکمل نہ ہو سکی اس کا ذکر موصوف نے خود ا ”ختصار علوم الحدیث“ میں کیا ہے۔ 
> (۴ ۱) فضائل القرآن: یہ رسالہ آپ کی تفسیر کے ساتھ مصر سے چھپ چکا ہے۔ قرآن کے متعلق بخاری کی روایات پر فاضلانہ کلام ہے ساتھ ہی جمع اور ترتیب اور کتابت کے مسائل پر گفتگو کی ہے۔
> (۵ ۱) مختصر کتاب المدخل للبیہقی: اس کا ذکر بھی ا”ختصار علوم الحدیث“میں ہے۔
> (۶ ۱) الفصول فی اختصار سیرت الرسول: اس کا ذکر سورۃ احزاب کی تفسیر میں موجود ہے۔
> (۷ ۱) کتاب المقدمات: اس کا ذکر بھی ”اختصار علوم الحدیث“میں ہے۔
> (۸ ۱) مسند ا شیخین: حضرات ابوبکر صدیق اکبر اور عمر فاروق اعظم رضی اللہ عنہ کی روایت کردہ احادیث کا مجموعہ ہے۔ 
> (۹ ۱) مسند امام احمد بن حنبل: مسند جیسی معرکتہ الاراء کتاب کو امام ابن کثیر نے حروف بیجی کے مطابق مرتب کیا تھا اور ساتھ ہی طبرانی کی معجم اور ابو یعلی کی مسند سے زوائد کو درج کرنے کا اہتمام کیا تھا۔ **<u>البدایہ والنہایۃ:</u>**
> 
> اس سلسلہ تحریر کے بعد اب تیسرا‘اور اہم نکتہ سامنے آتا ہے اور وہ ہے موصوف کی عظیم الشان تاریخ ”البدایہ والنہایہ“ پر گفتگو... سواب ہم اس طرف آتے ہیں۔ وباللہ التوفیق 
> یہ تاریخ جیسا کہ عرض کیا گیا ۴ ۱+۲:۶ ۱مجلدات پر مشتمل ہے ابتدائی چودہ مجلدات ابتدائے آفرینش سے مصنف کے دور تک اور آخر کی دو جلد میں قیام قیامت اور بعد کے احوال پر مشتمل ہے۔
> عربی میں اس کے مجموعی صفحات (۴ ۱جلدوں کے) ۹ ۱ ۵ہیں ہمارے سامنے وہ ایڈیشن ہے جو (م۷ ۰ ۴ ۱ھ/ ۷ ۸ ۹ ۱ء) میں مصری نسخہ کے عکس کی صورت میں خوبصورتی سے چھاپا۔
> اس سے منسلک ابتدائی اوراق سے معلوم ہوتا ہے کہ یہ تاریخ ۱۳۵۸ھ میں مصر سے شائع ہوئی اور اس میں ابتدائے آفرینش سے۸۶۷ واقعات مندرج ہیں گویا مصنف علامہ کی وفات (۷۷۴ ھ) کے مطابق چھ سال قبل تک کے حالات کا انہوں نے اہتمام کیا۔ یہ عربی نسخہ اس مخطوطہ کی بناء پر معرض طباعت میں آیا جو شام کے مشہور شہر حلب کے المدرستہ الاحمدیہ میں محفوظ تھا لیکن ناشر نے ساتھ ہی ساتھ دار الکتب المصریہ کے نسخہ سے مقابلہ بھی کیا اور ابن ہشام کی مختصر سیرت لابن اسحق، اس کی شرح **الروض الانف للسہیلی، دلائل النبوۃ للحافظ ابن نعیم السیرۃ النبویۃ الشامیۃ اور معاجم اللغۃ** سے بھی مراجعت کر کے اصلاح و تصیح کا کام کیا (ج + اص۳) اس نتیجے میں از ہر مصر کے فاضل استاد شیخ الامام محمود المنصوری کی نگرانی شامل تھی (ج اص ۳۳۹) مصنف علامہ نے حمد ونعت پر مشتمل نفیس اور طویل خطبہ رقم فرمایا' اس کے بعد جو لکھا اس کا خلاصہ یہ ہے:
> 
> یہ ایسی کتاب ہے جس میں اللہ تعالیٰ کی توفیق اور اس کی بخشی ہوئی آسانیوں سے میں نے ابتدائے مخلوقات سے تذکرہ کیا ہے یعنی عرش کرسی' آسمان زمین ان میں بسنے والی دوسری مخلوقات از قسم ملائکہ جنات شیاطین اسید نا آدم علیشے کی تخلیق کی تفصیلات و کینیات انبیاء مینے کے واقعات و قصص تا آں کہ بنی اسرائیل کے دور تک پھر ایام جاہلیت پر گفتگو کر کے اس سلسلے کو سید ولد عدنان خاتم النعین والمعصومین اور عربی صلوات اللہ تعالٰی علیہ وسلامہ کے دور سعادت تک پہنچایا ہے۔ پھر آپ کی سیرت کا اس طرح اہتمام سے ذکر کیا ہے کہ قلوب ہر قسم کے غل و غش سے پاک ہو جائیں اور روحانی وقلبی بیماریوں سے بیمار شفا پالیں۔
> 
> اس کے بعد ہم نے اپنے عہد تک کے واقعات قلم بند کیے ہیں۔ پھر ان فتنوں ہنگاموں اور علامات قیامت کا ذکر ہے پھر قیامت قائم ہونے دنیا کے دوبارہ اٹھائے جانے اور قیامت کی ہولنا کیوں کا تذکرہ ہے۔ پھر اس دن کی تفصیلات اور جو کچھ اس میں واقع ہوگا اور جو اہم معاملات پیش آئیں گے ان کا ذکر ہے پھر دوزخ کا ذکر ہے اور جنت کا نیز جنت میں جو انعامات ہوں گے ان کا نیز اس سے متعلق دوسری چیزیں“۔
> اس سے متصل فرماتے ہیں:
> 
> جو کچھ پیش کیا گیا وہ وہ ہے جو کتاب سنت اور آثار سے منقول ہے نیز وہ منقول اخبار میں ایسے علماء کے یہاں مقبول و پسندیدہ ہیں جنھیں شکوہ نبوت سے استفادہ کا موقع ملا اور روشنی میسر آئی۔
> 
> اسرائیلی روایات سے احتراز کیا ہے الا یہ کہ ایسی روایات جن کے نقل کی جناب شارع علی الم نے اجازت دی۔ جو کتاب اللہ اور سنت رسول کے خلاف نہیں۔ وہ روایات ایسی ہیں جن کی تصدیق و تکذیب کی چنداں ضرورت نہیں[2^]۔ البتہ ان کے ذریعہ سے کسی مختصر چیز کی تفصیل سامنے آسکتی ہے یا کوئی مہم چیز واضح ہو جاتی ہے۔
> 
> **تذکرہ علی سبیل التجلی بہ لا علی سبیل الاحتیاج الیہ والاعتماد علیہ و انما الاعتماد والاستناد علی کتاب اللہ وسنۃ رسول اللہ صلی اللہ تعالی علیہ وسلم ماصح نقلہ او حسن الخ.**
> 
> (ج: ص ۶)
> 
> گویا حضرت الامام اپنے تفسیری ذوق کے مطابق یہاں بھی علم و ہدایت کے ان اصل سرچشموں پر اعتماد فرماتے ہیں جو کتاب اللہ اور
> 
> ---
> 
> [2^] مصنف علامہ نے اس مقام پر امام بخاری پیشے کے حوالہ سے فاتح مصر‘ مد بر اسلام سید نا عمرو بن العاص ؓ کی روایت نقل کی جس کا ترجمہ یہ ہے:
> 
> ”رسول ﷺ نے فرمایا: میرا ایک ہی حکم ہو تو اس کو بھی آگے پہنچاؤ۔ بنی اسرائیل سے روایت کرنے میں حرج نہیں، محمد سے (اصل میں) روایت کرو اور غلط بات کی میری طرف نسبت نہ کرو جس نے میری طرف غلط بات کی نسبت کی وہ اپنا ٹھکانہ جہنم میں بنائے“۔ پھر فرماتے ہیں کہ یہاں جن اسرائیلی روایات کے بیان کرنے کی اجازت ہے وہ ایسی ہی روایات ہیں جو ہمارے یہاں اس حیثیت کی شمارہوتی ہیں کہ ان پر کوئی نقد و جرح نہیں...... (ص۶۔۷)
> 
> ---
> 
> سنت رسول اللہ ﷺ کی شکل میں آج بھی انسانیت کے لیے موجود ہیں اور ساتھ ہی آثار منقولہ و مقبولہ پر اعتماد فرمایا ہے۔ آگے چل کر جناب مصنف نے بڑے زور سے یہ بات کہی کہ ہم اصل میں اس چیز کے محتاج ہیں جو ہمارے آقا و مولاﷺ نے بیان فرمائی اسی پر ہمارا اعتماد ہے۔ اس سلسلہ میں سب سے پہلے قرآن ہے جو ایسی کتاب ہے کہ ماضی کے واقعات بتلائی ہے تو آنے والے دور کا نقشہ بھی کھینچتی ہے‘تمہارے درمیان جو نزاعات ہیں ان کا فیصلہ بھی کرتی ہے۔ وہ ایسی فیصلہ کن چیز ہے کہ اس میں کسی قسم کی کوئی بیکار بات نہیں جو اس کو غرور و تکبر کے سبب چھوڑ دے گا اور اللہ تعالی اس سے نمٹ لیں گئے‘ جو اس کے سوا کسی دوسرے نوشتہ سے رہنمائی کا طالب ہوگا وہ گمراہ ہو کر رہ جائے گا۔ (یہ در حقیقت ایک ارشاد پیغمبر کا ترجمہ ہے جس کے راوی سید نا علی رضی اللہ عنہ ہیں)
> 
> مصنف علامہ کی اس گفتگو سے ان کا ذوق و مسلک کم از کم واضح ہو جاتا ہے کہ وہ کس چیز پر اعتماد کرتے ہیں اور یہ طویل تاریخی سفر کس طرح تکمیل کو پہنچانا چاہتے ہیں۔ 
> پہلی جلد کے آغاز میں انہوں نے زمین و آسمان وغیرہ کی تخلیق پر گفتگو کر کے ابو البشر سید نا آدم علیہ السّلام کا ذکر چھیڑا ہے اور اس کا اہتمام کیا ہے کہ ہر موضوع پر اولاً کتاب اللہ کا فرمان نقل کیا جائے پھر رسول کریم ﷺ کے ارشادات عرش و کرسی‘ زمین و آسمان اور جنات و ملائکہ کے ضمن میں ٹھیک اسی ڈگر پر چلے ہیں پھر تذکرہ انبیاء میں بھی اس کا اہتمام ہے۔ کہ مختلف انبیاء اور ان کی اقوام وملل کے سلسلے میں قرآنی تصریحات کو سب سے پہلے نقل کیا پھر احادیث کے ارشادات اس پہلی جلد میں سید نا الیاس علیہ السّلام تک واقعات ہیں جن کا ذکر خیر سورہ صافات میں ہے۔ مصنف علامہ نے ساتھ ہی علماء نسب کے حوالے سے مختلف انبیاء کے نسب پر فاضلانہ کلام کیا‘ ان کا زمانہ متعین کرنے کی کوشش کی اور تاریخی حوالہ سے جو بن پڑا اس پر گفتگو کی۔ 
> دوسری جلد ان انبیاء بنی اسرائیل سے شروع ہوتی ہے جو سیدنا موسیٰ علیہ السلا م کے کے بعد بنی اسرائیل میں تشریف لائے۔ اور اسی ضمن میں **اصحاب الکہف،‘اصحاب الجنۃ‘ اصحاب الایلۃ،‘قصۃ لقمان** وغیرہ پر سیر حاصل کلام کیا ہے۔
> 
> ص ۱۸۴ سے بنو اسماعیل کا اس طرح ذکر کیا ہے کہ بنو اسماعیل کی پوری تاریخ سید نا اسماعیل علیہ السلا م سے نبی آخر الزمانﷺ تک سامنے آگئی اور پھر اسی سے متصل حضور اقدس ﷺکی قبل نبوت و بعد نبوت کی زندگی پر قلم اٹھایا۔
>  سیرت ِرسول ﷺمیں قرآنی ارشادات‘ علماء، نسبت کی تحقیقات اور وقائع و احوال پر موصوف کا قلم بڑی روانی سے چلا ہے اوراپنے سے متقدمین حضرات کی نگارشات سے بھی انہوں نے بھر پور استفادہ کیا ہے اور اس کا حوالہ دیا ہے۔
>  تیسری پوری جلد سیرت ِرسول ﷺہی سے متعلق ہے اور اس کی ابتداء”بدء الوحی“سے ہوتی ہے۔ اسی جلد میں ہجرت کا باب شروع ہوتا ہے (ص۳۳۶) اور ابتداء ہی سے بڑی تفصیل کے ساتھ غزوات اور سرایا پر گفتگو شروع کی ہے اور کوشش فرمائی ہے کہ سیرت کے حوالہ سے کوئی عام سا واقعہ بھی نہ رہ جائے۔ ہجرت سے سن وارد گفتگو کا بھی اہتمام ہے تا کہ ایک شخص پہلی نظر میں دیکھ لے کہ ہجرت کے بعد کون سا واقعہ کس سن میں پیش آیا۔ چونکہ سیرت ِرسول ﷺمیں ہجرت کے واقعہ کو بڑی اہمیت حاصل ہے اور اس سے مسلمانوں کی اجتماعی زندگی کا ایک موڑ سامنے آتا ہے اس لیے بالعموم اہل قلم یہاں پہنچ کر زیادہ کھل جاتے ہیں۔ مصنف علامہ کا بھی ایسا ہی معاملہ ہے۔
> چوتھی جلد ہجرت رسول کے تیسرے سال سے شروع ہو رہی ہے اور اس کو آپ نے ۸؎ ھ کے وقائع پر ختم کیا ہے۔ آپ دیکھیں گے ہرسن کے مشہور اور اہم ترین واقعات پہلے توبسط سے ذکر کرتے ہیں پھر آخر میں اس ان کے مشہور حوادث اور مشہور فوت شدہ شخصیات کا ذکر خلاصہ کے طور پر کر دیتے ہیں جس سے قاری چند سطروں میں ایک پورے سال کو پڑھ سکتا ہے۔
>  پانچویں جلد ۹ھ سے شروع ہو رہی ہے اور اس جلد میں وفات ِرسول ﷺکے عظیم سانحہ تک بات پہنچا کر جلد کے آخری حصہ میں آپ سے متعلق عالمگیر ماتم‘ مراثی اور دوسرے متعلقات کا ذکر ہے نیز وفاتِ رسول ﷺکے موقع پر امت جن اہم مسائل سے دو چار ہوئی اور جن کا تصفیہ بڑے اہتمام سے ہوا وہ بھی اس جلد کا حصہ ہیں مثلاً میراث رسول کی بحث آج تک جاری ہے جب کہ امر واقعہ یہ ہے کہ اس قصہ کو رسول کریمﷺنے خود نمٹا دیا اور انہی ارشادات کی روشنی میں اللہ تعالیٰ کے نبی کے تربیت یافتہ حضرات نے نمٹایا۔
> 
> چھٹی جلد رسول کریم ﷺکے آثار کی تفصیلات پر مشتمل ہے۔ مثلاً وہ اشیا جو آپ کے زیر استعمال رہیں، بعض تبرکات جو آپ نے مختلف لوگوں کو مرحمت فرمائے۔ پھر آپ کے اخلاق و شمائل اور حیات اجتماعی کے سلسلے میں آپ کے اہم ترین ارشادات اور ان سے متعلق مختلف روایات کا ذکر کیا گیا ہے۔ اسی جلد سے سید نا ابو بکر صدیق اکبرؓ جیسے مزاج شناس رسولﷺ، امت کے سب سے بڑے محسن کی خلافت کا بیان شروع کیا گیا ہے۔ سیدنا ابو بکر صدیق اکبر کا اسلامی جماعت میں جو مقام ہے اور جو عظمت انہیں حاصل ہے اس سے ایک زمانہ آگاہ ہے۔ حضرت عبداللہ بن مسعودؓ جیسے جلیل المرتبت صحابی‘ ارشاد فرماتے ہیں کہ رسول اکرمﷺکے سانحہ ارتحال پر امت پر جو بیتی، وہ ایک المیہ تھا اور رب العزت اگر ابوبکر صدیق ؓکے وجود با وجود کے ذریعہ ہم پر احسان نہ کرتے تو ہم ہلاک ہو جاتے۔
> آپ کے دور سعادت میں بڑے بڑے امتحانات پیش آئے‘ نبوت کے پے در پے مدعی‘زکوۃ کے منکر اور طرح طرح کے فتنے رونما ہوئے لیکن اللہ تعالیٰ نے اس منحنی وجود میں ایسی ایمانی روح بھر دی تھی کہ اس نے ایک ایک فتنہ کا قلع قمع کر کے امت کے مستقبل کی گاڑی کے لیے راہ ہموار کر دی۔ سیدنا عمر فاروق ؓکی وہ بڑے نیامد بر حکمران اور عظیم انسان تھے۔ بقول امیر شریعت السید عطاء اللہ شاہ بخاری اسلام کی تاریخ سے انہیں خارج کر دیا جائے تو کچھ باقی نہیں رہتا۔ لیکن امر واقعہ یہ ہے کہ ابو بکر صدیقؓ کا سوا دو سالہ دور نہ ہوتا تو سیدنا فاروقؓ اتنا کام نہ کر پاتے۔ دور حاضر کے عظیم مصنف مولانا سعید احمد اکبر آبادی نے اردو میں سیدنا صدیق اکبر پر جو کام کیا وہ اپنی مثال آپ ہے۔
> 
> حافظ ابن کثیر کا قلم جب اس با کمال ہستی پر اٹھا ہے تو اس نے سچائیوں کے دریا بہا دیئے ہیں۔ جو بحث چھٹی جلد سے شروع ہوئی اس کو ساتویں جلد کی ابتداء میں ختم کر کے سیدنا فاروق اعظمؓ کا سن وار تذکرہ کیا ہے اور اس طرح کہ گویا تاریخ کو ایک جیتے جاگتے کردار کے انداز میں پیش کر دیا ہے۔
>  خلافت کے چار عظیم ستون سید نا ابو بکر‘ سید نا عمر سید نا عمان اور سیدناعلی ؓ کے وقائع کے سلسلے میں یہ جلد کو مختص ہے اور اس کا انتقام حضرت علیؓ ؓؓکے حالات پر ہوا۔ مسلمانوں کا سیل رواں فاروقی دور میں اور ان کے بعد عثمانی دور کی ابتداء میں جس طرح آگے بڑھا اس دور کی دو سپر پاورز‘ ایران و روم جس طرح پامال ہوئیں، ہندوستان اور افریقہ میں جس طرح اسلام کا نور ہدایت پہنچا یہ سب آپ کو اس جلد میں ملے گا۔ اور ساتھ ہی وہ اندوہناک باب نظر آئے گا جب سید نا عثمان مظلومانہ شہید ہوتے ہیں اور پھر پورا دور۔ باہمی انتشار میں گزر جاتا ہے۔
> 
> آٹھویں جلد سید نا علی کے سلسلے میں ضمیمہ پر مشتمل ہے اور اس کا اختتام ۷۳ ھ تک کے واقعات پر ہوا ہے‘ سید نا علی ؒکے بعد ان کے فرزند گرامی سیدنا حسنؓ نے امت کی صلح کا اہتمام کر کے جس اولوالعزمی کا مظاہرہ کیا اور سیدنا معاویہؓ نے جس طرح پھر اسلام کے سیل بے پناہ کی روانی کا نظم کیا، اس سے آگے بڑھ کر مقتل و قتل حسین کی بات آئے گی۔ امیر یزید کا تذکرہ ہو گا‘امر واقعہ یہ ہے کہ یہ ایک ایسا موڑ ہے جہاں صدق و راستی سے گفتگو مشکل ہے‘ بڑے بڑوں کے پاؤں پھسل جاتے اور قلم لغزش کھا جاتے ہیں ہاتھوں میں رعشہ پیدا ہو جاتا ہے اور تاریخ کو عقیدہ کا رنگ دے دیا جاتا ہے۔ یہی موڑ ہے جہاں پہنچ کر امت کی تاریخ لہولہو بن کر مسلسل افتراق اور عجمی سازشوں کا شکار ہو جاتی ہے۔ ابن کثیر کا اللہ تعالیٰ بھلا کرے کہ انہوں نے بہت حد تک واقعات کی صحیح تصویر کشی کی اور نہ صرف اس قصہ کی بلکہ بنو امیہ کے دوسرے مخلص حریف سید نا عبد اللہ بن زبیرؓکے واقعات کو بھی یہیں سمیٹ دیا ہے۔ اس طرح یہ جلد گویا بڑی نازک بن کر رہ گئی ہے جسے عبور کرنا پل صراط کو عبور کرنے کے مترادف تھا۔ میرا خیال یہ ہے کہ ابن کثیر نے پوری نہیں تو واضح اکثریت سے کامیابی ضرور حاصل کی ہے۔
> اس کے بعد جلد نمبر ۹ آئے ہ سے ۱۲۵ جلد ۱۲۶۱۰ء سے ۲۳۸ جلد ۵۲۲۹۱۱ سے ۴۰ جلد ۲۰۵۱۲ سے ۵۸۸ جلد ۰۵۸۹۱۳ ۶۹۷ ھ اور جلد ۱۹۸۱۳ء سے کل کے ھ تک اور جلد ۱۵ قرب قیامت کی نشانیوں اور جلد ۱۶ قیامت کے بعد کے مفصل حالات اور وقائع پر مشتمل ہے۔
>  آخری جلد گو یا موصوف کی اپنی زندگی کے دور کی ہے اس لیے اس میں تفصیلات آپ کو ذرا زیادہ نظر آئیں گی۔ تاہم ایسی تفصیل کہیں بھی نظر نہیں آئے گی کہ آپ پریشان خاطر ہوں۔
> 
> حافظ ابن کثیر نے از خود ۸۳۷ ھ تک کے حالات لکھے ہیں جب کہ اس کے بعد کے واقعات ان کے کسی شاگر د عزیز کے قلم سے ہیں۔ (البدایہ والنہایہ ج ۱۴ ص ۱۸۴)
> علامہ ابن کثیر کی طرح ان کی تاریخی کاوش کو بھی قبول عام کا شرف حاصل ہوا اور اہل علم نے اسے اپنی دلچسپیوں کا مرکز بنایا۔ اہل علم میں سے بعض نے اس کی تلخیص کی جب کہ بعض نے اس پر ڈیول لکھے۔ علامہ عینی کی ”تاریخ بدو“کا حقیقی ماخذ البدایہ ہی ہے بلکہ فی الحقیقت وہ اس کی تلخیص ہے۔ احمد بن علی بن حجر (م۸۵۲ھ) نے بھی اس کی تلخیص کی ہے اور محمود بن محمد بن دلشاد نے ترکی زبان میں اس کا ترجمہ کیا (کشف الظنون ج اص ۱۸۷) شہاب الدین بن حجی (م ۸۱۶ ھ) اور لبجرانی (م ۸۳۵ھ) نے اس کے ذیول سپرد قلم کیے ہیں۔ (تاریخ آداب اللغۃ العربیہ ج ۳ ص ۱۹۴) 
> ”**تاریخ آداب اللغۃ العربیہ**“کے فاضل مصنف ہی نے اس بات کی نشاندہی کی ہے کہ ابن کثیر کے اجزاء کتب خانہ خدیو مصر کے علاوہ یورپ کے مختلف کتب خانوں میں بھی موجود ہیں البتہ دوسری بنیادی تاریخی کتب کے برعکس البدایہ مکمل شکل میں مصر سے ہی طبع ہوئی اس کی طباعت کا دور دس سال پر پھیلا ہوا ہے یعنی ۱۳۴۸ ھ سے لے کر ۱۳۵۸ تک۔
> اس کتاب کی خصوصیات میں سے سب سے بڑی خصوصیت یہ ہے کہ جناب مصنف نے تحقیق داستناد کا بھر پور لحاظ رکھ کر کتاب وسنت اور علماء ومؤرخین کے مستند اقوال کو اپنا ماخذ بنایا ہے اور جیسا کہ پہلے گزرا خلاط روایات اور اسرائیلی خرافات نیز مرجوح اور نا قابل اعتبار اقوال سے بچنے کی پوری کوشش کی اور اس میں بڑی حد تک کامیاب ہوئے۔ اس سلسلہ میں مصنف کے مقدمہ کا حوالہ پہلے گزر چکا ہے اسے ایک بار پھر ملاحظہ فرمالیں۔
> 
> دوسری خوبی اور خصوصیت یہ ہے کہ مصنف نے اختصار اور جامعیت سے کام لیا ہے اور یہ بڑی خوبی ہے بعض مصنفین اختصار پر آتے ہیں تو اس طرح کہ ضروری امور بھی ترک کر دیتے ہیں اور محض جامعیت کے شوق میں اتنی طوالت سے کام لیتے ہیں کہ طبیعت اکتا جاتی ہے یہاں آپ کو اختصار و جامعیت کا حسین امتزاج نظر آئے گا کہ ہر ضروری امر کا ذکر کر دیا ہے لیکن طوالت سے بچ کر۔
> تیسری خوبی سن دار حالات کا معرض کتاب میں لانا ہے جس کی طرف اشارہ پہلے ہو چکا ہے سن دار گفتگو کرتے ہوئے اس دور کے مختلف طبقات کی ذمہ دار شخصیات مثلاً مشاہیر امرا سلاطین اکابر علاء مفسرین‘محمد ثین، فقہا اور مؤرخین نیز ادبا‘و شعراء اور دوسرے ممتاز و نامور افراد کا ذکر آ گیا ہے۔
> 
> چوتھی خصوصیت یہ ہے کہ اس میں ساتویں صدی ہجری کے نصف آخر اور آٹھویں صدی کے نصف اوّل کی تفصیلات آگئی ہیں۔
> قارئین آگاہ ہوں گے کہ یہ دور تا تاری حملوں کے سبب تاریخ اسلام کا اہم ترین دور ہے۔ اس دور میں عالم اسلام جن مصائب کا شکار ہوا ان کے تصور سے رونگٹے کھڑے ہو جاتے ہیں۔ اسی دور کے متعلق جناب سعدی شیرازی کا مرثیہ ہے:
> 
> | آسمان را حق بود گرخون بارد بر زمین | بر زوال ملک معتصم امیرالمومنین |
> | ---------------------------------- | ------------------------------ |
> 
> عروس البلاد بغداد کی اینٹ سے اینٹ بجادی گئی۔ مسلمانوں کا علمی سرمایہ نذر دجلہ ہو کر رہ گیا۔ عباسی خلفاء کی رواداری یا سادہ لوحی کے سبب دربار میں دخیل رافضی وزراء نے اپنے محسنوں کے ساتھ جو بد سلوکیاں کی وہ روافض کے تاریخی کردار کا حصہ ہیں۔ ایسا معلوم ہوتا تھا کہ یہ تم رسیدہ قوم دوبارہ کبھی سر نہ اٹھا سکے گی۔
>  عبرت و موعظت کے لیے اس دور کی پوری پوری تصویر سامنے ہونی ضروری ہے۔ گو کہ اس دور کے حوالہ سے اور بھی تاریخی سرمایہ ہے لیکن جتنی تفصیل اس میں ہے وہ کسی دوسری جگہ نہیں اس دور کی نسبت سے اور بھی بعض اہم کتابیں ہیں جیسے کامل ابن اثیر، لیکن البدایہ میں جو تفصیلات ہیں وہ اسی کا حصہ ہیں۔ 
> جن حضرات نے مصنف کی تفسیر کو بہ نظر غائر دیکھا ہے وہ جانتے ہیں کہ انہوں نے اس کی ترتیب و تدوین میں کتنی عرق ریزی سے کام لیا اورکس طرح تمام ذخائر کتب سے استفادہ کر کے تحقیق و تلاش کا حق ادا کیا۔ بعینہ یہ حال آپ کو البدایہ میں نظر آئے گا۔ اس دور میں مرحوم کو جو سرمایہ میسر آسکا اس سے انہوں نے کھلے دل سے استفادہ کیا اور اس کا اعتراف کیا۔ بطور خاص”علم الدین برزالی“ کی تاریخ جو صرف تاریخ و طبقات ہی نہیں بلکہ دلچسپ واقعات کا مجموعہ ہے اس سے بہت ہی اعتناء رکھا۔ بعض واقعات جو خاص اہمیت کے حامل ہیں یا کسی وجہ سے مصنف کو ان سے زیادہ دلچسپی ہے‘ ان کو بڑی تفصیل سے ذکر کیا ہے اور بڑے مزے لے لے کر انہیں بیان کیا ہے۔
>  اس سلسلہ میں سب سے پہلے تو رسول اﷺ کی سیرت طیبہ آتی ہے، جہاں مصنف کا قلم جوئے رواں کی طرح نظر آتاہے واقعات کی صحت کے پورے اہتمام کے ساتھ عقیدت واحترام کا اندازہ ایک ایک سطر سے ہوتا ہے۔
>  اس کا سبب سمجھنے کے لیے مولانا ابوالکلام آزاد (م ۱۹۵۸ء) کے سیرت نبوی پر مضامین دیکھنے پڑیں گے جو مولانا کے عاشق صادق مولانا غلام رسول مہر نے ”رسول رحمت“کے نام سے مرتب کر کے چھپوائے۔ اس سے اندازہ ہوگا کہ حافظ ابن کثیر بھی اس ابتلاء کا شکار رہے جس کا ہر دور میں سنجیدہ مزاج لوگ رہے ہیں۔ اہل علم کے کلامی مباحث اور جھگڑے اور فقہ وفتاویٰ کی خشک ابحاث ایک جویائے حق کے لیے سوہان روح بن جاتی ہیں۔
> حافظ ابن کثیر جب اس ابتلاء کا شکار ہوتے ہیں تو طمانیت قلب اور تسکین حال کے لیے بہت سے دروازوں پر دستک دیتے ہیں بالآخر حافظ ابن تیمیہؒ سے سابقہ پڑتا ہے تو اپنی الجھن ان کے سامنے بیان کرتے ہیں۔ حافظ ابن تیمیہؒ جو بہت سے مصلحین امت کی طرح صدیوں سے اصل زریغ وضلای کی زبانِ طعن کا شکار ہیں۔ وہ سعادت مند شاگرد کونصیحت فرماتے ہیں کہ
> ”سب ہی اطراف سے منہ موڑ کر سیرت رسول (علی صاحبہا الصلاۃ والتسلیم) کو اپنا محور و مرکز بنا لو‘ آنکھوں کی ٹھنڈک اور دل کا سکون میسر آئے گا تو اسی چشمہ صافی اور آب حیوان سے!“۔
> چنانچہ موصوف اس کے ہو کر رہ جاتے ہیں اور انہیں وہ گوہر مقصود ہاتھ آ جاتا ہے جس کی ایک عرصہ سے انہیں تلاش تھی۔
> 
> یہی سبب ہے کہ جب اپنی تاریخی کتاب میں وہ اس موڑ پر پہنچتے ہیں تو عقیدت و محبت میں ڈوبی ہوئی روح وہاں پہنچتی ہے۔ جہاں اسے پہنچنا چاہیے۔ اپنے مسلکی امام‘ حضرت الامام محمد بن اور لیس الشافعی ؒ اور اپنے استاد حضرت الامام ابن تیمیہ ؒ کے مسلکی امام الامام‘ المجاہد الزاہد احمد بن حنبل قدس سرہ کے تذکرہ پر بھی عام تذکروں کے مقابلہ میں لحوالت نظر آتی ہے لیکن بے مقصد نہیں اور اپنے محسن و مربی استاد امام ابن تمیمہ ؒ کے لیے جس عقیدت‘ احترام اور محبت کا مظاہر ہ ہے وہ پڑھنے سے تعلق رکھتا ہے۔
> کتاب کے جلد وار مضامین کی اجمالی فہرست ہم پہلے عرض کر چکے ہیں حقیقی معنوں میں اندازہ بالاستیعاب مطالعہ سے ہی ہو گا، تا ہم نمونہ کے طور پر ہم بعض مقامات کی طرف توجہ دلانا چاہتے ہیں آسمان وزمین کی تخلیق کے ضمن میں کئی آیات قرآنی جو اس موضوع سے متعلق ہیں، نقل کر کے فرماتے ہیں:
> الف: جمہور کے نزدیک چھ دن سے ایسے ہی چھ دن مراد ہیں جیسے ہمارے معمول کے ایام۔
> 
> ب: ابن عباسؓ، مجاہدؒ، ضحاکؓ اور کعب احبار کی روایت کے مطابق ہر دن سے مراد ہزار برس کا دن ہے ابن جریر اور ابن ابی حاتم
> نے اس کو نقل کیا امام احمد نے اپنی کتاب ”ردحھمیت“ میں ابن جریر وغیرہ نے اس کو ترجیح دی ہے۔
>  ج: چھ دنوں میں پہلا دن کون سا تھا اس سلسلہ میں حافظ ابن جریر نے تین قول نقل کیسے اہل تو رات کے نزدیک اتوار‘ عیسائیوں کے نزدیک پیرا اور مسلمانوں کے نزدیک ہفتہ کا دن تھا۔ جب اللہ تعالی نے تخلیق عام کی ابتداء کی۔
> اس ایک مثال سے اندازہ ہو جائے گا کہ مصنف علامہ کا انداز کیا ہے۔ وہ قرآن مجید کو ہر چیز پر مقدم رکھتے ہیں۔ پھر نبی ﷺ کے ارشادات‘ کو پھر آثار صحابہ رضی اللہ عنہ کو پھر سلف کی نگارشات کو۔ اور ضرورت پڑنے پر بطور استشہاد اسرائیلی روایات کا ذکر کرتے ہیں کہیں کہیں عقل و درایت سے کام لیتے ہیں اور محاکمہ بھی کرتے ہیں ترجیحی روایات کا مخصوص انداز میں ذکر کرتے ہیں اور اس طرح آئینہ سامنے رکھ دیتے ہیں۔
>  مصنف علامہ کہیں کہیں حقائق سے دور نظر آتے ہیں یا نہیں۔ قلم و زبان میں تلخی نظر آتی ہے تو اس کے بہر حال مختلف اسباب ہیں اور اتنے بڑے علمی کارنامہ میں ایسے چند مقامات زیادہ تشویش کا باعث نہ بننے چاہئیں۔
> 
> اصل یہ ہے کہ ان کے ایام حیات تک عرب و عجم کا مسئلہ صاف نہ ہوا تھا کہ اہل بدعہ بالخصوص روافض وغیرہ اپنا کام کر چکے تھے سقوط بغداد کی شکل میں امت بڑے صدمہ سے دو چار ہو چکی تھی ابن تیمیہؒ جیسے مرد جری کے ساتھ نسبت و تعلق نے خود مصنف کو ایک ایسی راہ پر لا ڈالا جہاں پھولوں کی سیج کے بجائے قدم قدم کانٹے بکھرے پڑے تھے‘ اس لیے تلخی تحریر کہیں کہیں نظر آتی ہے تو داخلی و خارجی اسباب کے تحت ایسا ہو جاتا ہے بہ حیثیت مجموعی زبان کی سلالت وروانی کے ساتھ حالات و واقعات کی صحت کا اہتمام اور دلائل سے گفتگو کرنے کی خو بو کتاب کی ایک ایک سطر سے نظر آتی ہے اور معلوم ہوتا ہے کہ ایک بالغ نظر آدمی علمی سفر کر رہا ہے۔
>  انبیاء علیہ السّلام کے بعد ہر شخص کی علمی کاوش میں کوئی نہ کوئی کمزوری ممکن ہے۔ صحابہ بوجوہ اس سے مستثنیٰ ہیں۔ تاہم برائے نام کوتاہیوں کے بجائے اجتماعی حالات کا جائزہ لینا از بس ضروری ہے اور اس اعتبار سے ابن کثیر ہمارے محسن ہیں کہ انہوں نے ہمیں ایک مرتب تاریخ دی۔ اللہ تعالیٰ انہیں اپنی رحمتوں سے نوازے۔ جناب ناشر و مترجم کو اس خدمت کا بہترین صلہ دے۔ ان سطور کا را قم اپنے اور جملہ متعلقین کے لیے قارئین سے دعا کا محتاج ہے۔** وصلی اللہ علی النبی الکریم و علی آلہ و اصحابہ اجمعین.**
> ** اللہم ربنا تقبل منا انک انت السمیع العلیم وتب علینا انک انت التواب الرح**
> ۱۲ اے شاہ جمال لاہور۔ ۱۶ فقیر محمد سعید الرحمن علوی
> ۲۳ / شعبان المعظم ۱۴۰۷
> ۲۲ را پریل ۱۹۸۷ء
> ٭٭٭٭٭٭
> 
> ## مصنف کے حالات وکوائفِ حیات
> 
> **<u>نام:</u>**
> 
> عربی کی شہرہ آفاق تاریخی کتاب ”البدایہ والنہایہ“ جو ۱۶ جلدوں پر مصنف کے حالات وکوائف حیات پر مشتمل ہے اس کے عالمی شہرت یافتہ محترم المقام مصنف کے نام کی تفصیل جو متعدد عربی کتابوں میں پائی جاتی ہے یہ ہے:
> 
> امام‘ حافظ الحاج‘ مستند مؤرخ مفسر‘ محدث‘صاحب علوم و فضائل عماد الدین ابو الفداء اسماعیل بن عمر بن کثیر بن ضوء بن کثیر قرشی دمشقی شافعیؒ۔ ویسے مصنف موصوف اطراف و اکناف عالم کے علمی حلقوں میں عموماً ابن کثیر کے نام سے جانے پہچانے جاتے ہیں۔
> 
> **<u>ولادت:</u>**
> 
> ابن کثیر کی ولادت”بصرے“ کی قلم و قریہ ”مجدل“ میں ہوئی۔ ان کے والد ماجد کا تعلق بصرے اور ان کی والدہ ماجدہ کا خاندانی تعلق قریہ ”مجدل“سے تھا۔
> 
> **<u>حسب و نسب:</u>**
> 
> بزرگ عالم اور ماہر انساب عرب شیخ مزیؒ نے یہ لحاظ حسب و نسب اشراف عرب میں شمار کیا ہے اور اس وجہ سے انہیں اکثر و بیشتر عربی کتابوں میں ”قرشی“لکھا گیا ہے بلکہ خود انہوں نے اپنی کتاب البدایہ والنہایہ میں اپنے والد ماجد کے نام کے ساتھ قرشی لکھا ہے۔ جہاں تک ابن کثیر کی تاریخ ولادت کا تعلق ہے اکثر کتب میر میں اسے ۷۰۰ ہجری لکھا گیا ہے۔ نیز حافظ ابن حجر ؒنے اپنی کتاب ”دررالکامنہ“ میں کم و بیش کے اضافے کے ساتھ ان کا سال ولادت یہی بتایا ہے۔ ۷۰۰ ہجری میں ان کے سال ولادت کا ایک اور ثبوت خود ان کی اس تحریر سے ملتا ہے جس میں انہوں نے اپنے محترم والد کے حالاتِ زندگی قلمبند کرتے ہوئے ان کا سال وفات ۷۰۳ ہجری لکھا ہے، لیکن چونکہ عموماً کسی تین سالہ بچے کا سنین تو ٹھیک ٹھیک یاد رکھنا ایک امر محال معلوم ہوتا ہے اس لیے ظاہر ہے کہ ابن کثیر نے اپنے والد کا سال وفات اپنے اہل خاندان یا پڑوسیوں سے سن کر تحریر کیا ہو گا۔ لہذا اس میں بھی حافظ ابن حجرؒ کی طرح کسی قدر”کم و بیش“کا اضافہ کر لینا مناسب ہو گا۔ بہر حال اس سے اتنا ضرور ثابت ہوتا ہے کہ خود ابن کثیر کی ولادت کسی قدر کم و بیش ۷۰۰ ہجری میں ہوئی ہوگی اور وہ اپنے والد کی وفات کے وقت قریباً تین سال کے رہے ہوں گے۔
>  ابن کثیرؒ کے والد ماجد”الخطیب شہاب الدین ابو حفص عمر بن کثیر“ جو علماء فقہاء اور خطیبوں میں صفِ اوّل کے صاحب علم و فضل سمجھے جاتے تھے اپنے بیٹے حافظ ابن کثیرؒ کے بقول قریباً ۶۴۰ ہجری میں پیدا ہوئے تھے۔ (البدایہ والنہایہ‘ جلد۲ صفحات ۳۱ تا۳۳) پھر جیسا کہ زیر نظر کتاب کے مصنف نے اسی کتاب میں لکھا ہے انہوں نے یعنی ان کے والد نے ابتدائی تعلیم اپنے ماموؤں کے پاس جن کا تعلق بنی عقبہ سے تھا اپنی جائے ولادت میں رہ کر حنفی عقائد کے مطابق حاصل کی تھی اور جملہ ابتدائی علوم کے علاوہ وجو انہوں نے حفظ یاد کر لیے تھے عربی صرف و نحو اور علم اللغات میں بھی کمال حاصل کیا تھا اور بہت سے قصائد ومراثی کہے تھے۔
> 
> ابن کثیر کے مطابق ان کے والد اپنی جائے ولادت بصرے کے شمالی حصے میں جو متبرک کہلاتا تھا لیکن عام لوگوں میں برک کے نام سے مشہور تھا (خدا جانے اس کا صحیح نام کیا تھا) کچھ عرصہ قیام کے بعد اس شہر کے مشرقی حصے میں بطور خطیب منتقل ہو گئے جہاں انہوں نے شافعی مذہب اختیار کر لیا۔
> 
> ابن کثیر نے یہ باتیں نواہی اور شیخ تقی الدین کے حوالے سے لکھی ہیں جن کا وہ بہت احترام کرتے تھے جیسا کہ علامہ ابن ز مکانی نے بیان کیا ہے۔
> ابن کثیر مذکورہ بالا حوالوں سے لکھتے ہیں کہ ان کے والد نے بھرے کے اس مشرقی حصے میں بطور خطیب ۱۲ سال قیام کیا اور مطالعہ کتب کے علاوہ درس و تدریس میں بھی مصروف رہے جس کے بعد وہ ابن کثیر کی والدہ ماجدہ کی جائے ولادت بصرے کے شمالی حصے میں جو متبرک کہلاتا تھا لیکن عام لوگوں میں برک کے نام سے مشہور تھا (خدا جانے اس کا صحیح نام کیا تھا) کچھ عرصہ قیام کے بعد اس شہر کے مشرقی حصے میں بطور خطیب منتقل ہو گئے جہاں انہوں نے شافعی مذہب اختیار کر لیا۔
>  ابن کثیر ؒنے یہ باتیں نواہی اور شیخ تقی الدین کے حوالے سے لکھی ہیں جن کا وہ بہت احترام کرتے تھے جیسا کہ علامہ ابن ز مکانی نے بیان کیا ہے۔
> ابن کثیر مذکورہ بالا حوالوں سے لکھتے ہیں کہ ان کے والد نے بھرے کے اس مشرقی حصے میں بطور خطیب ۱۲ سال قیام کیا اور مطالعہ کتب کے علاوہ درس و تدریس میں بھی مصروف رہے جس کے بعد وہ ابن کثیر کی والدہ ماجدہ کی جائے ولادت مجدل میں بطور خطیب منتقل ہو گئے اور وہاں ایک طویل مدت انہی مشاغل میں گزاری۔ اہل مجدل ان کے علم وفضل اور طرز خطابت کے علاوہ ان کی شیریں کلامی اور دیانت کے بڑے مداح تھے اور ان کا بہت احترام کرتے تھے کیونکہ انہوں نے انہیں اپنے اور اپنے اہل وعیال کے لیے کسبِ حلال میں ہمیشہ متدین پایا تھا۔
>  ابن کثیرؒ کی والدہ ماجدہ اور اس سے قبل ان کی مرحومہ سوتیلی والدہ کے بطن سے کئی لڑکے اور لڑکیاں پیدا ہوئیں۔ ان کی مرحومہ سوتیلی والدہ کی اولاد میں سب سے بڑے اسماعیل تھے اور انہی کے نام پر ان کے والد نے اپنے سب سے چھوٹے بیٹے یعنی زیر نظر کتاب کے مصنف کا نام رکھا تھا۔
> 
> ابن کثیرؒ کی حقیقی والدہ کے بطن سے انہی کے بقول ان کے بھائی عبدالو باب‘ عبدالعزیز اور کئی لڑکیاں پیدا ہوئیں‘اپنے حقیقی بھائیوں میں سب سے چھوٹے ابن کثیر تھے جیسا کہ انہوں نے خود لکھا ہے۔ **<u>تعلیم</u>** حافظ ابن کثیرؒ جیسا کہ وہ خود لکھتے ہیں اپنے والد کے انتقال کے بعد دمشق چلے گئے جہاں انہوں نے اپنی والدہ ماجدہ سے قرآن پاک حفظ کیا عربی زبان کے قواعد صرف و نحو حفظ کیسے نیز کتاب التنبیہ حفظ کی اور اس کی شرح کے لیے علامہ تاج الدین مزاری کے سامنے زانوئے تلمذ تہ کیا اور انہی سے اصول فقہ کے منتخاب کی تحصیل کی۔ یہ بات ہمیں مصنف کے علاوہ بزرگ عالم ابن زملکانی نے بھی بتائی ہے۔
> 
> حافظ ابن کثیر ایک دوسری جگہ بیان کرتے ہیں کہ ان کے والد ماجد بھی پہلے شام گئے تھے لیکن کچھ عرصہ بعد وہاں سے واپس آ گئے تھے اور اپنے وطن مالوف میں ۷۰۳ ہجری میں ان کا انتقال ہوا تھا۔ وہ مزید بیان کرتے ہیں کہ ان کے والد ماجد انہیں اپنی اولاد میں سب سے چھوٹا ہونے کی وجہ سے بہت چاہتے تھے نیز یہ انہوں نے اپنے بچپن میں بارہا خواب میں دیکھا تھا اور ان کے لیے دعائے مغفرت کی تھی۔ وہ یہ بھی لکھتے ہیں کہ وہ اپنے والد ماجد کی وفات کے بعدے۷۰ ہجری میں دمشق گئے تھے اور وہاں اپنی والدہ ماجدہ کے علاوہ زیادہ تر اپنے بڑے بھائی کمال الدین عبد الوہاب کی صحبت میں رہے جو ان کے ساتھ بڑی محبت و شفقت سے پیش آتے تھے۔ پھر جیسا کہ انہوں نے بیان کیا ہے ان کے بڑے بھائی عبدالوہاب جن کی صحبت میں انہوں نے علمی میدان میں بہت کچھ حاصل کیا تھا۔ ۷۵۰ ہجری میں وفات پاگئے۔ آخر میں مصنف نے اپنے جملہ اسلاف صالحین کے حق میں دعائے مغفرت کی ہے۔
> 
> جیسا کہ سطور بالا میں بیان کیا گیا مصنف کتاب ہذا نے ابتدا میں اپنے بڑے بھائی کمال الدین عبدالوہاب کی صحبت میں علمی مشاغل جاری رکھے جس کے بعد انہوں نے مزید حصول تعلیم کے لیے دیگر علمائے عصر سے رجوع کیا۔ جیسا کہ انہوں نے خود بیان کیا ہے قرآن پاک انہوں نے۷۱۱ہجری میں حفظ کر لیا تھا (البدایہ والنہایہ ج ۱۴ ص ۳۱۲) اور علم تجوید بھی حاصل کیا تھا۔
>  داؤدی [3^]نے انہیں قاریوں میں شمار کیا ہے اور انہی کے سلسلے میں ان کا ذکر کیا ہے (4^)اور یہ بھی لکھا ہے کہ ان سے قرأت و حدیث کا علم ان کے ہم عصر بہت سے لوگوں نے حاصل کیا ہے۔ یعنی ان سے قرأت واحادیث کی سماعت کی ہے جب کہ خود ابن کثیر نے بیان کیا ہے کہ انہوں نے صحیح مسلم کا درس 9 مجالس میں شیخ نجم الدین عسقلانی سے لیا ہے اور ان احادیث کی قرأت وزیر العالم ابی القاسم محمد بن محمد بن سہل از دی غرناطی اندلسی نے کی تھی جن کی وفات قاہرہ میں ۲۲ محرم ۳۰ ۷ ہجری میں ہوئی۔ مرحوم ۷۲۴ ہجری میں دمشق ہوتے ہوئے حج کے لیے تشریف لے گئے تھے۔
> ابن کثیرؒ نے اپنے بزرگ استاد شہاب الدین الحجار المعروف ابن شحنہ سے دار الحدیث اشرفیہ میں ایام تشویات کے دوران میں جیسا کہ انہوں نے ان کے ذکر کے ضمن میں بیان کیا ہے بالا جازت و سماعی حیثیت میں قریبا ۱۵۰۰ حادیث کی اجازت ابلاغ حاصل کی تھی۔ شیخ شہاب الدین الحجار ابن شحنہ کی وفات بالتحقیق ۱۰۰ سال بلکہ اس سے کچھ زیادہ عمر میں ہوئی تھی۔ ان کا سال وفات ابن کثیر نے ۷۳۰ ہجری بتایا ہے۔ (التاریخ ج ۴ اص۱۵۰)
> ابن کثیر نے فقہ کی تعلیم شیخین یعنی کمال الدین الفزاری اور کمال الدین بن قاضی شہید سے حاصل کی اور فروع شافعیہ میں کتاب التنبیہ مصنفہ شیرازی اور مختصرات الحاجب اصول میں پڑھے نیز حافظ ابو الحجاج مزی کے پاس رہ کر ان کی عظیم تالیف جو سیر الرجال کے موضوع پر ہے پڑھی۔ اس کتاب کا نام ”تہذیب الکمال“ ہے جس کے کچھ حصے ابن کثیر نے موصوف کی بیٹی زینب سے سنے۔ ویسے ابن کثیرؒ شیخ الاسلام ابن تیمیہؒ کے ارشد تلامذہ میں سے تھے اور انہوں نے علامہ موصوف سے بہت کچھ سیکھا ہے‘ انہوں نے علامہ موصوف کی آرا ہر عمل کیا جس کی وجہ سے انہیں اکثر امتحانات سے گزرنا پڑا اور تکالیف اٹھانا پڑیں۔
> 
> ---
> 
> [3^]شمس الدین محمد بن علی بن احمد داؤدی مصری متوفی ۹۴۵ ہجری۔ واضح رہے کہ ابن جزری نے ابن کثیر کو طبقات قراء میں شامل نہیں کیا۔ (مرتب نسخہ بیروت‘لبنان)
> (4^)جیسا کہ حوالے کی دوسری کتابوں سے پتہ چلتا ہے کہ جس ابن کثیر کا داؤدی نے ذکر کیا ہے وہ اس کتاب تاریخ کے مصنف”ابن کثیر“ کے علاوہ دوسرے حافظ و مفسر ابن کثیر تھے جن کا شمار صفِ اوّل کے سات قاریوں میں ہوتا ہے۔ ان کا پورا نام عبد اللہ بن کثیر کی تھا اور وہ علم قرأت میں اہل مکہ کے امام تھے۔ وہ تابعین سے بھی قدیم شخصیت ہیں۔ ابن زبیر بن مالک نے ان کا سال ولادت ۴۵ ہجری اور سال وفات ۱۲۰ ہجری بتایا ہے۔ (مرتب نسخہ بیروت)
> 
> ---
> 
> کتاب ہذا کے مصنف ابن کثیرؒ اپنے ہم عصر علماء میں امتیازی حیثیت کے حامل تھے ان کے ساتھ ان کے بے شمار تلامذہ نے زانوئے تلمذ تہ کیا ہے اور ان کی تعریف و توصیف میں ہمیشہ رطب اللسان رہے ہیں۔ **<u>علمی تبحر:</u>** حافظ ذہبی نے حافظ ابن کثیر کا ”طبقات الحفاظ“ میں ذکر کرتے ہوئے لکھا تھا کہ وہ ممکن ہے عنقریب میرے شیوخ میں شامل ہو جائیں (الطبقات الحفاظ ج ۳ ص ۲۹) اور حافظ ذہبی کی یہ پیشگوئی واقعتہ صحیح ثابت ہوئی کیونکہ حافظ ذہبی ابن کثیرؒ کی وفات سے بہت قبل وفات پا گئے۔ ان کی وفات ابن کثیر کی وفات سے ۲۶ سال پہلے ہوئی۔ حافظ ذہبی نے اپنی مذکورہ بالا کتاب”طبقات الحفاظ“میں ابن کثیر کو متعدد اوصاف سے متصف کرتے ہوئے لکھا ہے: ”میں نے انہیں فقیہ کے علاوہ ابن شحنہ ابن الرد اد اور دوسرے لوگوں سے مفتی محدث‘ذی الفضائل‘ عماد الدین اسماعیل بن عمر بن کثیر بصر وی شافعیؒ کہتے سنا ہے۔ لوگوں نے ان سے فقہ‘ علم الرجال وغیرہ میں بہت استفادہ کیا ہے۔ وہ متعدد کتب کے مصنف و مؤلف ہونے کے علاوہ فن استنباط و استخراج میں کمال رکھتے ہیں اور اپنے زمانے کے بہت بڑے مفسر ہیں۔
> 
> حافظ ذہبیؒ نے”انہیں معجم المختص“ میں امام‘ مفتی‘ محدث البارع‘فقیہ‘ متفنن محدث متقن اور مفسر نقال“لکھا ہے جب کہ ابن حجر وغیرہ نے ابن کثیر کو حافظ ذہبیؒ کے حوالے سے ان جملہ صفات سے متصف کیا ہے۔
>  مصنف کے ایک شاگر دشہاب الدین بن حجی بھی کہتے ہیں: ”ہم نے انہیں حفاظ میں افضل ترین پایا۔ کیونکہ ہم نے ان سے کتب احادیث کے متن بالکل اس طرح سنے جیسے کوئی بہترین حافظ قرآن پاک کی تلاوت کرتا ہے نیز ہمیں ان کی علمی فضیلت اس طرح معلوم ہوئی کہ وہ مطالب و مفاہیم قرآن وحدیث کے استخراج میں کمال رکھتے ہیں اور انہیں اس کی صحت و استقام پر مکمل عبور حاصل ہے جس کا اعتراف ان کی تقاریر سننے والے جملہ بزرگان علوم دین بھی کرتے ہیں‘انہیں تمام تفاسیر و تواریخ زبانی یاد ہیں‘وہ کسی بات کو بہت کم بھولتے ہیں‘ وہ حد سے زیادہ سمجھ رکھنے والے فقیہ اور صحیح الذہن عالم ہیں‘ انہیں کتاب التنبیہ از اول تا آخر حفظ ہے‘ عربی زبان و ادب پر انہیں مکمل عبور حاصل ہے‘ وہ شعر گوئی میں بھی درجہ کمال پر فائز ہیں‘ میں نے اکثر اوقات ان کی صحبت میں گزارے ہیں اور ان کے علم و فضل سے استفادہ کیا ہے“۔ (کتاب الدارس از نیمی)
>  ان کے ایک دوسرے شاگرد” تذکرۃ الحفاظ“ میں ان کا ذکر کرتے ہوئے لکھتے ہیں (تذکرۃ الحفاظ ص ۵۸) ”ہمارے بزرگ عالم ابو الحجاج نے اکثر و بیشتر ان کا ذکر کرتے ہوئے فرمایا کہ وہ ایک بڑے درجے کے مفتی‘ معلم‘ ناظر‘ فقہ وتفسیر و محو میں منفر دو امتیازی حیثیت کے حامل اور علم الرجال و سیر رجال کے علاوہ منطقی استدلال میں کمال رکھتے ہیں“۔ 
> حافظ ابن حجرؒ ابن کثیرؒ کا ذکر کرتے ہوئے اپنی کتاب ”الدر الکامنہ“ میں کہتے ہیں: ”مزی نے ان سے بہت استفادہ کیا“ ان سے کتاب ”تہذیب الکمال“پڑھی‘وہ انہیں اپنی اکلوتی بیٹی پر ترجیح دیتے تھے‘ ان کی محبت کی وجہ سے ابن تیمیہ کی قربت حاصل کی جس کی وجہ سے مشکلات میں بھی پڑے۔ وہ خود یعنی ابن کثیر کثیر الاستحضار تھے‘ انہیں حسن مزاح سے کمال واقفیت حاصل تھی‘ ان کی جملہ تصانیف ان کی زندگی ہی میں شہر شہر جا پہنچی تھیں‘ جن سے ان کی وفات کے بعد بھی لوگ استفادہ کرتے رہے‘ محدثین ومفسرین کے لیے قرآن و حدیث سے استخراج میں ان کے طریق عمل پر چلنا (قریباً ناممکن ہے، انہیں مسائل فقہ حل کرنے میں کمال حاصل ہے‘ انہوں نے ان مسائل اور ان کے جوابات کو مختصر اپنی کتاب ”ابن الصلاح‘‘میں یکجا کر دیا ہے جس سے اکثرلوگ مستفید ہو رہے ہیں“۔
> سیوطی نے طبقات الحفاظ کے ذیل میں ابن حجر کی رائے نقل کرتے ہوئے بیان کیا ہے”کہ وہ (ابن کثیرؒ) محدثین کی عام ڈگر پر نہیں چلے بلکہ استخراج و مفاہیم میں) ان سے الگ ایک نئی راہ نکالی“۔ سیوطی نے اس کے بعد کہا ہے۔”وہ علم حدیث میں کمال رکھتے ہیں“انہیں احادیث کی صحیح معرفت حاصل ہے اور اضافی (من گھڑت) احادیث کو فور اًپہچان لیتے ہیں، انہیں ان میں اختلافات کے اسباب و علل کا علم بھی بدرجہ کمال حاصل ہے‘وہ اس پر استدلال میں بھی کمال رکھتے ہیں، اہم اصول حدیث میں بھی ان کا قول حرف آخر ہوتا ہے اور یہ بات حقیقت پر مبنی ہے۔ سیوطی ہی نے یہ بھی کہا ہے۔”ان کی تفاسیر ایسی ہیں کہ اس طرح کوئی دوسرا مفسر اس پر قادر نہیں ہو سکتا۔ ان کی عظیم تفسیر سے لوگ استفادہ کرتے ہیں جن کی مثالیں ہم نے بہت ہی مختصر دی ہیں نیز ان کے جملہ اوصاف کو بھی مختصر اًہی بیان کیا ہے“۔ 
> علامہ عینی ؒنے ابن کثیر ؒکے بارے میں جو کچھ کہا اسے ابن تغری بردی نے اپنی کتاب ”النجوم الظاہرہ“میں نقل کیا ہے۔ علامہ عینی فرماتے ہیں: ”وہ (ابن کثیرؒ) قدوۃ العلماء والحفاظ تھے اور عمدۃ اہل معانی و الفاظ تھے ا‘نہوں نے جو کچھ سنا اسے بطریق احسن مدون کر دیا، انہوں نے تصانیف پیش کیں اور (مختلف علوم کے) درس دیے۔ حدیث و تفسیر اور تاریخ میں ان کی معلومات لا جواب تھیں وہ تدوین علوم و تحریر میں بے مثل شہرت رکھتے تھے، علم حدیث و تغییر و تاریخ کی ان پر انتہا ہو گئی‘ انہوں نے متعدد مفید تصانیف وتالیفات چھوڑی ہیں“۔
> علامہ شمس الدین بن ناصر ان کی صفات بیان کرتے ہوئے اپنی کتاب ”الرد الوافیز میں فرماتے ہیں: ”امام‘ علامہ‘ حافظ عمادالدین ثقہ المحدیث‘ عمدۃ المؤرخین اور اعلم المفسدین تھے“۔
> 
> مصنف البدایہ والنہایہ کے بارے میں ابن حبیب نے جو کچھ کہا اور جسے داؤدی نے طبقات القراء میں اور ابن عماد نے اپنی کتاب ”الشذرات“میں نقل کیا وہ یہ ہے: 
> امام ذوی التسبیح و التحلیل‘ زعیم ارباب التاویل (ابن کثیرؒ) نے احادیث سنیں اور انہیں مدون کیا اور دوسری (متعدد) تصانیف پیش کیں لوگ ان کی خطابت سے مسرور و محظوظ ہوتے تھے۔ ان کی مرتب کردہ احادیث سے لوگوں نے استفادہ کیا اور وہ مردہ احادیث شہر شہر پھیل گئیں ان پر علم د تاریخ وحدیث و تفسیر کی ریاست گو یاختم ہوگئی۔
> حافظ ابن حجرؒ نے ”انباء والغمر“میں اور ابن العماد نے”شذرات“ میں ان کے بارے میں جو توصیفی دو شعر پیش کیے ہیں وہ آج تک زبان زد خاص و عام ہیں۔
> 
> شیخ الاسلام ابن تیمیہؒ کی صحبت و خدمت میں رہ کر انہوں نے جو علمی‘ دینی اور اخلاقی تربیت حاصل کی اس نے نہ صرف انہیں علم وفضل میں ایک امتیازی حیثیت بخشی بلکہ اس سے دوسروں نے بھی بعد میں بہت استفادہ کیا۔
> 
> وہ اپنی رائے میں استحکام و استقلال رکھتے تھے‘ وہی کچھ فرماتے تھے جن کا ثبوت و دلائل صحیح رکھتے تھے‘ نہ اپنے مذہب و عقائد میں متعصب تھے نہ اس سلسلے میں دوسروں سے تعصب رکھتے تھے‘ ان کی تفسیر جلیل بڑی عظیم تصنیف ہے جس سے ہم نے ان کے شافعی المذہب ہونے کے بارے میں استفادہ کیا ہے کیونکہ انہوں نے اس تفسیر میں اپنے عقائد کے لحاظ سے ایک حرف بھی نہیں لکھا‘ وہ جو بات کہتے ہیں اس کے لیے ان کے پاس دلائل کی کثرت ہوتی ہے۔ انہوں نے مسئلہ طلاق پر گفتگو کرتے ہوئے بدلائل ثابت کیا ہے کہ ایک بار طلاق دینے سے طلاق ہو جاتی ہے اور ہم نے اسے ان کے دلائل کے تحت صحیح پایا ہے انہوں نے اس سلسلے میں بڑی اذیتیں برداشت کیں اور بڑے سخت امتحانوں سے گزرے لیکن ہمیشہ صابر و شاکر اور ثابت قدم رہے ان کا صبر فی سبیل اللہ تھا۔
> وہ شیخ الاسلام ابن تیمیہ کے خاص انصار میں شامل تھے اور یہ بھی جانتے تھے کہ ان کے شیخ یعنی شیخ الاسلام اور قاضی القضاۃ تقی الدین السبکی کے مابین وجوہ اختلاف کیا ہیں لیکن انہوں نے اس معاملے میں سختیوں پر سختیاں جھیلنے کے باوجود شیخ الاسلام سے اپنا فدا یا نہ و نیاز مندانہ تعلق نہیں توڑا۔ انہوں نے ان حوادث کا ذکر جو انہیں ۷۴۳ ہجری میں پیش آئے التاریخ جلد ۱۴ میں وضاحت کے ساتھ کیا ہے۔ جب وہ دمشق میں قیام پذیر تھے تو ان سے جیسا کہ انہوں نے خود اپنی کتاب تاریخ میں بیان کیا ہے قاضی القضاۃ کے دار الافتاء کی متعدد مجالس میں فتوؤں پر دستخط کے لیے خصوصا یتیموں کے مال میں غیر مستحقین کے حق میں تصرف کے بارے میں دستخط پر زور ڈالا گیا لیکن انہوں نے ان پر کبھی دستخط نہیں کیے جب کہ ان پر قاضی جلال الدین بن حسام الدین حنفی کے دستخط موجود تھے اور اس کے بعد ان پر صرف قاضی القضاۃ تقی الدین السبکی شافعی نے دستخط کیے۔ اس کے بعد اللہ تعالیٰ نے انہیں دمشق کی ان مجالس سے نجات دلا کر مصر بھیج دیا جہاں انہیں طلب کیا گیا تھا۔
> 
> یہ فقط اہل علم کے تقویٰ کا کمال ہو سکتا ہے: 
> جب ان کی شہرت مصر و دمشق سے دوسرے اسلامی ممالک تک پہنچ چکی تھی تو اسی زمانے (۶۳ ۷ ہجری) کا ذکر کرتے ہوئے وہ خود بیان کرتے ہیں: (ج ۱۴ ص ۲۹۳-۲۹۵)
> ”ایک نو جوان بلا د تبریز و خراسان سے بظاہر یہ ارادہ لے کر میرے پاس آیا کہ مجھ سے بخاری ومسلم‘ جامع المسانید اور زمخشری کی کشاف پڑھے لیکن وہ پہلے درس بخاری میں (غالباً) میرا امتحان لینے کے لیے شریک ہوا جس کے بعد مطمئن ہوکر (دوسرے اسباق میں شرکت کے بعد) بولا: 
> اگر آپ کی اجازت ہو تو میں یہ احادیث (آپ کی تشریحات کے ساتھ) اپنے ہم وطنوں کو جا کر سنادوں کیونکہ آپ کے علم وفضل کی شہرت وہاں تک پہنچ چکی ہے“۔
> 
> ان سطور سے یہ ظاہر ہوتا ہے کہ ”جامع المسانید“بھی ابن کثیر کی کتابوں میں شامل ہے اور اس کی شہرت بھی بلا دمشرق تک پہنچی ہوگی جسے مذکورہ بالا نو جوان نے ان سے سبقاً سبقاً پڑھا ہو گا اور پھر اپنے وطن پہنچ کر اسے حفظ کرنے کے بعد دوسروں کو سنائی ہوگی۔ لیکن حقیقت یہ ہے کہ یہ کتاب ابن کثیرؒ کے ملفوظات پر مشتمل ہے جسے ان کے شاگردان کی زبانی سن کر لکھ لیتے ہوں گے اورپھر وہ اسی طرح فقل در نقل ہوتی ہوئی مذکورہ باز دشرق تک پہنچی تھی۔
> ابن کثیر کے اوصاف میں اور ان کے کردار کی خوبیوں میں یہ وصف بطور خاص قابل ذکر ہے کہ ان سے جب بھی کسی ایسے مسئلے میں فتویٰ طلب کیا گیا جو بظاہر ارادے کے لحاظ سے صرف استفتاء تک محدود تھا لیکن اس میں فتوے کے خواہشمند کی در حقیقت کوئی سیاسی فرض بھی شامل تھی یا انہیں اس میں اس کی کسی ذاتی غرض کا ذرا سا بھی شبہ ہوا تو انہوں نے ہمیشہ اصول فقہ و شریعت کو پیش نظر رکھا خواہ اس میں فتویٰ طلب کرنے والا کوئی مبتد حاکم ہی نہ رہا ہو۔ اور اس کے خلافِ منشاء فتویٰ صادر کرنے میں اس کے بغض و غضب کا اندیشہ ہی کیوں نہ رہا ہو۔ ایسے ہی ایک واقعہ کا ذکر انہوں نے اپنے حالات ۷۶۲سے ہجری میں کیا ہے حالانکہ اس فتوے پر بڑے بڑے قاضیوں اور مشائخ کے دستخط موجود تھے اور ان کے دستخطوں کے بعد باقی مفتیوں نے بھی دستخط کر دیئے تھے لیکن چونکہ ان کے نزدیک طالب فتویٰ کی اس میں ذاتی غرض مضمر تھی اس لیے انہوں نے اس پر دستخط کرنے سے صاف انکار کر دیا تھا۔ (ملاحظہ ہو اس تاریخی کتاب کی جلد ۱۴ صفحات ۲۸۱-۲۸۲)
> ایسے ہی ایک دوسرے واقعے کا ذکر ان کے حالات کے ضمن میں ملتا ہے جو ۷۶۷ ھ میں پیش آیا تھا۔ وہ واقعہ یہ تھا کہ اس سال باغی فرنگیوں کی ایک کثیر تعداد جبراً اس وقت اسکندریہ میں داخل ہو گئی تھی جب کہ وہاں نائب السلطنت اور اسلامی لشکر موجود نہیں تھا۔ ان فرنگیوں نے اسکندریہ میں داخل ہو کر قتل و غارت کی انتہاء کر دی‘کوئی گھر ان کی لوٹ مار سے نہیں بچا۔ انہوں نے ہزاروں مسلمان عورتوں اور بچوں کو قید کیا اور سمندر کے اسی راستے سے جس سے وہ اسکندریہ آئے تھے واپس چلے گئے۔ 
> یہ خبر جب دمشق پہنچی تو وہاں ایک کہرام مچ گیا‘واعظوں نے مساجد کے منبروں سے شام کے مسلمانوں کے جذبات میں آگ لگا دی جب کہ عوام پہلے ہی اس سانحہ ناجیہ پر شب و روز ماتم کر رہے تھے۔ ان حالات میں مسلمانوں کا مشتعل ہونا ایک فطری بات تھی چنانچہ انہوں نے شام کے نصرانیوں کے ساتھ وہی سلوک کرنا چاہا جو ان کے ہم مذہبوں نے اسکندریہ کے مسلمانوں کے ساتھ روا رکھا تھا بلکہ کچھ مسلمان تو جذباتی طور پر اس کے مرتکب بھی ہو گئے۔ انہوں نے نصرانیوں کی عورتوں کو بھی اسی طرح قید کر لیا جس طرح فرنگیوں نے ان کی عورتوں کو قید کیا تھا اور پھر انہیں اپنے ساتھ لے گئے تھے۔
> 
> جب ان جذباتی طور پر عمل کرنے والے مسلمانوں کی اس کارروائی کے بارے میں حاکم دمشق نے قاضیوں اور مفتیوں سے فتویٰ طلب کیا تو ان میں سے اکثر نے بحالتِ غیض جذبات سے مغلوب ہونے والے ان مسلمانوں کی اس انتقامی کارروائی کو حق بجانب قرار دیا۔ ان کا مقصد بلاشبہ ان مسلمانوں کی تالیف قلوب کے علاوہ حاکم دمشق کی خوشنودی حاصل کرنا بھی تھا جس نے نصرانی خواتین میں سے ایک خوش حال خاتون کو اپنے لیے پسند کر لیا تھا لیکن حافظ ابن کثیرؒ نے اس موقع پر بھی اسلامی شریعت کے مطابق اصول پرستی کا ثبوت دیا‘ انہوں نے ان مسلمانوں کی اس انتقامی کارروائی کے خلاف فتویٰ دیا اور تمام نصرانی خواتین کو اس مذکورہ بالا خوش جمال خاتون سمیت باعزت رہائی کو شریعت اسلامی کی رو سے لازمی قرار دیا تا کہ مسلمانوں پر نصرانیوں کا اعتماد متزلزل نہ ہونے پائے جیسا کہ اسلامی قوانین کی رو سے اس کی وضاحت احکام اسلام میں موجود ہے۔ یہ تھا حافظ ابن کثیر کا حقیقی مفتی کی حیثیت سے اسلامی کردار۔ انہوں نے اسی طرح ہمیشہ اسلامی احکام عدل کو پیش نظر رکھا اور ذاتی مفاد یا کسی حاکم کی ناراضگیکا کبھی بھولے سے بھی خیال نہیں کیا۔ (ملا حظہ ہوز زیر نظر کتاب کی ج۱۴ص۳۱۴۔ ۳۱۵ اور ۳۱۸)
>  انہوں نے ذمی نصرانیوں اور یہودیوں کے مطالبات و حقوق اور ان کی عبادت گاہوں کے تحفظ کی اسلامی احکام کی رو سے ہمیشہ حمایت دوکالت کی لیکن جب ان سے کچھ نصرانی یا دریوں کی طرف سے ایک خط کے ذریعہ کچھ ایسے جانوروں کی حلت و حرمت کے بارے میں گدھے کی شمولیت کا شک ہوتا تھا فقہ اسلامی کی رو سے فتویٰ طلب کیا گیا تو انہوں نے بلا جھجک اس کے خلاف فتویٰ تحریر کر کے بھیج دیا، گدھے کو نصرانی یہودی مذاہب میں بھی حرام شہرایا گیا ہے۔ (ملاحظہ ہوزیر نظر کتاب کی ج ۱۴ ص ۳۱۹ - ۳۲۰) **<u>مذہبی عقا ئدہ:</u>** ابن کثیرؒ نے اپنے مذہبی عقائد کے بارے میں کبھی بحث و مباحثہ کو دخل نہیں دیا بلکہ صرف یہ کہنے پر اکتفا کیا کہ وہ شیخ الاسلام ابن تیمیہؒ کے شاگردوں اور ان کے معتقد ر ہے ہیں۔
>  ان کی فتوؤں کے سلسلے میں صاف گوئی وحق پرستی نے انہیں آخر عمر میں بھی اکثر مشکلات و نقصانات سے دو چار کیا لیکن جیسا کہ سطور بالا میں عرض کیا گیا انہوں نے ہر کام فی سبیل اللہ کیا اور ہر تکلیف پر صبر و استقامت کا ثبوت دیا۔ ان کا انتقال بروز جمعہ ۲۶ شعبان ۷۷۴ ہجری کو ہوا اور ان کی تدفین ان کی وصیت کے مطابق شیخ الاسلام کے مقبرے کے پاس دمشق کے باہر مقبرہ ملونیہ میں ہوئی۔ ابن ناصر کے بقول”ان کے جنازے میں بے شمار لوگوں نے شرکت کی“۔ اللہ تعالیٰ جل شانہ ان کی مغفرت فرمائے۔ <u>** تصنیفات و تالیفات:**</u> ابن کثیر کی تصانیف و تالیفات بے شمار ہیں جن کی صحیح تعداد بتانا ہمارے لیے فی الحال ناممکن ہے کیونکہ ان میں سے اکثر اب مفقود ہیں اور اگر وہ کہیں موجود بھی ہیں تو اب تک ان کی نشاندہی نہیں ہو سکی۔ البتہ انہوں نے اپنی کتب تفسیر میں جگہ جگہ حسب موقع ان کی طرف اشارے کیے ہیں۔ بہر حال جو اس وقت دستیاب ہیں یا ان کی نشان دہی ہمارے محترم المقام بھائی علامہ شیخ محمد عبد الرزاق حمزہ نے اپنی کتاب ”اختصار علوم الحدیث“میں کی ہے ان کی فہرست و تفصیلات درج ذیل ہیں: 
> (۱) ****التفسیر: **** ہم نے اس کتاب کا مختصر ایڈیشن شائع کیا ہے اور اس پر مقدمہ بھی لکھا ہے۔
> (۲) **البدایہ والنہایہ: ** یہ نہایت نفیس اور مشہور تاریخی کتاب پہلی بار ۱۳۵۸ ہجری میں مصر میں طبع ہوئی۔ اسے خود مصنف نے ۱۴ جلدوں یا حصوں میں تقسیم کیا ہے اور جیسا کہ اس کے نام سے ظاہر ہے اس میں تخلیق کا ئنات سے لے کر اپنی وفات سے ۶ سال قبل تک یعنی ۷۶۸ھ تک کے تاریخی حالات درج کیے ہیں۔ اس کے بعد ۶سال کے دوران میں اس کتاب میں شامل کرنے کے لیے اپنی وفات ۴۷۷ ہجری تک جو حصے مرتب کیے وہ ابھی تک کہیں سے شائع نہیں ہوئے لیکن اس کی طرف کتاب کے نام کے دوسرے حصے ”النہایہ“ سے اشارہ ملتا ہے ظاہر ہے کہ اگر مصنف موصوف برضائے الہی ۴۷۷ ہجری میں وفات نہ پا جاتے تو یہ کتاب اپنے نام کے لحاظ سے کئی اور جلدوں پر اور حصوں پر مشتمل ہوتی۔
> (۳) **السیرۃ النبویہ: **یہ کتاب ہماری نظر سے نہیں گزری لیکن مصنف موصوف نے اس کی طرف اپنی کتاب”السیرۃ“ میں قرآن شریف کی سورۃ احزاب کی تفسیر کرتے ہوئے اشارہ کیا ہے۔ اس طویل کتاب یعنی”السیرۃ“ کو ہم نے کئی حصوں میں مکمل شائع کیا ہے۔
> (۴): **السیرۃ:** یہ مصنف موصوف کی مندرجہ بالا پہلی کتاب کا مختصر ایڈیشن ہے جو مصر میں ”الفصول فی اختصار سیرۃ الرسول“ کے نام سے ۱۳۵۸ ہجری میں شائع ہوا۔”السیرۃ“کا یہ مختصر ایڈیشن جیسا کہ اس کے نام سے ظاہر ہے یقینا نا عمل ہے۔ خدا جانے یہ ایڈیشن خود مصنف موصوف نے مرتب کیا تھا یا اسے مصری مکتبہ نے مرتب کر کے شائع کیا ہے۔ البتہ اس مختصر ایڈیشن کے مقدمہ میں مصنف سے منسوب کردہ یہ الفاظ ملتے ہیں: ”ایام نبوت اور تاریخ اسلام پر مشتمل یہ مجمل و مختصر حصہ میں نے اس زمانے کے بارے میں اپنی ابتدائی معلومات کی حد تک لکھا ہے“۔ اس کے بعد مذکورہ بالا مقدمہ میں مصنف سے منسوب کردہ یہ الفاظ درج کیے گئے ہیں: ”میرا ارادہ ہے کہ اس مختصر حصے کے بعد جو رسول اللہﷺکے حسب و نسب آپ ﷺکے ایام نبوت اور تاریخ اسلام کے کچھ مابعد حالات پر مشتمل ہے اپنی زندگی کے آخری ایام ملک کے تاریخی حالات مکمل طور پر لکھوں“۔ تاہم”السیرۃ“کا مطبوع خاص و عام وہی مکمل نسخہ ہے جسے مدینہ منورہ میں مکتبہ عارف حکمت نے شائع کیا ہے لیکن اس نسخے کو بھی کتابت و طباعت کے لحاظ سے یقینا ناقص ہی کہہ سکتے ہیں۔
> (۵) **اختصار علوم الحدیث: **یہ اس نام کی کتاب یعنی ”علوم الحدیث“کا مختصر ایڈیشن ہے جو مکہ مکرمہ میں طبع اور وہیں سے شائع ہوا۔ اس کی اصطلاحات پر مبنی مقدمہ ابن الصلاح نے لکھا ہے۔ ہم نے یہ نسخہ مع شرح دو بار شائع کیا ہے جس کا ذکر ہم نے ضمناً صفحہ ۲۷ پر کر دیا ہے۔
> 
> (۶) **جامع المسانید والسنن:** اس کتاب کا ذ کر شیخ محمد عبد الرزاق حمزہ نے اپنی کتاب موسومہ” **الہدی والسنن فی احادیث المسانید و السنن**“ میں کیا ہے جس میں شیخ موصوف نے بقول خو”د مسند امام احمدؒ‘ البزار‘ ابی یعلیٰ اور ابن ابی شیبہ میں درج احادیث کے علاوہ صحہ ستہ میں مندرج احادیث کو بھی یکجا کر دیا ہے۔ لیکن ہمیں یہ بات بعید از قیاس معلوم ہوتی ہے کیونکہ شیخ موصوف نے اپنی مذکورہ بالا کتاب میں اس اعلان کے باوجود اسے مکمل نہیں کیا کیونکہ اس کتاب کی صرف چار جلدیں ”دار الکتب مصریہ“ نے شائع کی ہیں اور آخری جلد مسند ابی ہریرہ میں درج احادیث پر مبنی ہے اور اس میں بھی مرتب نے مسند امام احمد میں درج احادیث کے علاوہ حرف جیم کے تحت تابعین کی بیان کردہ احادیث بھی ”روایت ابی ہریرہ“کہہ کر شامل کر دی ہیں اور ان احادیث کے راویوں کے نام”جعفر بن عیاض مدنی“ یعنی ابو ہریرہؓ اور امام احمدؓ بتائے ہیں۔ یہ آخری جلد ۲۶۹ اوراق پر مشتمل ہے اور اس میں بھی مسند ابو ہریرہ ؓ اور مسند امام احمد ؒ سے منقول احادیث میں جگہ جگہ اکثر و بیشتر اصلاحات شامل کر دی ہیں۔ تاہم ہم نے اس جلد میں کہیں ”البزار، ابی یعلی اور ابن ابی شیبہ“ کا حوالہ نہیں پایا جب کہ اس میں صحہ ستہّ کا بطور اشارات ذکر موجود ہے۔ اس کے علاوہ ہم نے اس جلد کے مسودے میں بھی کسی جگہ اصل مصنف کی قلم بند کردہ کوئی تحریر تلاش بسیار کے باوجود نہیں پائی۔ اس لیے (محققین کے لیے) ضروری ہے کہ ان ساتوں جلدوں کے مسودات (قلمی نسخوں) کو یکجا کر کے جو مجموعی طور پر ۲۲۸۰ صفحات پر مشتمل ہیں مزید تحقیق کی جائے۔

(۷)** التکمیل فی معرفۃ الثقات والضعفا والمجاہیل: ** اس کتاب میں ابن کثیر نے اپنے دو شیوخ المزی اور الذہبی کی علی الترتیب دو کتابوں ”تہذیب الکمال“اور ”میزان الاعتدال“ کو یکجا کر کے ان پر جرح و تعدیل کے ذریعہ اسے در حقیقت ایک مستقل تصنیف بنا دیا ہے۔
(۸)** مسند شیخین: ا**بی بکر و عمر (رضی اللہ عنہ)
(۹)** رسالہ فی الجہاد: **(یہ کتاب چھپ چکی ہے)
(۱۰) **طبقات شافعیہ: **مع مناقب امام شافعیؒ۔ 
(۱۱) المدخل الیٰ کتاب السنن مصنفہ بیہقی کے مختصر ایڈیشن کی ترتیب و تنقیح۔
(۱۲)** المقدمات: **اس کتاب میں مصنف نے مصطلحات پر تحقیقی مواد جمع کر دیا ہے۔
(۱۳)** تخریج احادیث أدلۃ التنبیہ فی فروع الشافعیہ**.
(۱۴) **تخریج احادیث مختصر ابن حاجب فی الاصول.** (۱۵) **شرح صحیح بخاری: **صحیح بخاری کی یہ شرح مصنف نے شروع کی تھی لیکن اسے تکمیل تک نہ پہنچا سکے جس کا ذکر انہوں نے اپنی (دوسری) کتابوں میں بار بار کیا ہے۔
(۱۶)**کتاب الاحکام: **یہ کتاب (اپنے موضوع کے لحاظ سے) ایک عظیم کتاب ہے لیکن ا(فسوس ہے کہ) اسے مصنف موصوف پایہ تکمیل تک نہ پہنچا سکے۔ اور یہ عظیم کتاب احکام حج پر ختم ہو کر رہ گئی۔ (ترجمہ از نسخہ بیروت لبنان)

٭٭٭٭٭٭٭٭

**کتابیات**

(مصنف کے سوانح حیات و تصنیفات کے مآخذ)

| البدایہ والنہایہ (ابن کثیر کی عظیم تاریخی کتاب) | جلد ۶ ۱ مطبوعہ مصر، ۱۳۵۸ھ            |
| ----------------------------------------------- | ------------------------------------ |
| تذکرۃ الحفاظ مصنفہ ذہبی                         | طبع حیدر آباد (دکن) ۱۳۳۴ھ            |
| الدارس (تاریخ مدارس) مصنفہ نعیمی                | حصہ اوّل مطبوعہ دمشق ۱۳۶۷ھ           |
| الدرر الکامنہ مصنفہ حافظ ابن حجر                | حصہ اوّل مطبوعہ حیدرآباد (دکن) ۱۳۴۸ھ |
| ذیول تذکرۃ الحفاظ مصنفہ حسینی                   | مطبوعہ مصر، ۱۳۴۷ھ                    |
| ذیول تذکرۃ الحفاظ مصنفہ سیوطی                   | مطبوعہ مصر، ۷۴۳۱ھ                    |
| النجوم الظاہرہ مصنفہ ابن تغری بردی              | جلدا۱، مطبوعہ دار الکتب مصریہ ۱۳۶۹ھ  |
| شذرات الذہب مصنفہ ابن عماد                      | جلد ۶، مطبوعہ مصر، ۱۳۵۱ھ             |
| الردّ الوافر مصنفہ ابن ناصر الدین               | مطبوعہ مصر ۱۳۲۹ھ                     |

سوانح حیات مصنف علامہ شیخ محمد عبد الرزاق حمزہ جو ان کی تصنیف

”اختصار علوم الحدیث میں بطور مقدمہ شامل ہے اور اس کی شرح“

| ہماری ہے۔ | مطبوعہ مصر، ۱۳۷۰ھ |
| --------- | ----------------- |

(اخذ و ترجمہ از نسخہ بیروت لبنان)
٭٭٭٭٭٭٭٭ **باب ۱** **بسم اللہ الرحمن الرحیم** سب تعریف اللہ تعالی جل جلالہ‘ وعز شانہ کے لیے ہے جو اوّل و آخر ہے اوّل اس لیے کہ اس سے قبل کوئی چیز نہیں تھی اور آخر اس لیے کہ وہ قدیم ہونے کے علاوہ جملہ اشیائے کائنات کے مقابلے میں یعنی برعکس جومٹ جانے والی ہیں واجب الوجود اور لم یزل ہے۔ اس نے ہر چیز حیوانوں‘ انسانوں‘جنوں اور فرشتوں کو تخلیق کر کے ان کی مقدار تقد معین کر دی ہے۔
اسی نے آسمانوں کو بے ستون بلند کر کے ٹھہرایا اور انہیں کواکب اور دوسرے روشن اجرام سماوی سے مزین کیا‘ اسی نے آسمان میں چمکتے ہوئے چاند اور سورج بنائے‘ اس نے آسمانوں سے اوپر عرش عظیم و عالی با لتکریم مسکن کیا جسے ملائکہ کرام اُٹھائے ہوئے ہیں اور اس کے گرد و پیش ملائکہ مقربین علیہ السّلام حاضر رہتے ہیں۔ ان کے علاوہ اور بے شمار فرشتے ادھر اُدھر موجود رہتے ہیں نیز‘ ایسے ستر ہزار فرشتے اور ہیں جو اس آسمان تک پہنچ کر لوٹتے نہیں اور دوسرے فرشتوں کی طرح اللہ تعالیٰ کی تسبیح و تہلیل میں مصروف رہتے ہیں۔